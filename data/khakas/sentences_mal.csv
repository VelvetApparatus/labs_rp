text
"Маленький принц
Антуан де Сент-Экзюпери
Кічиҷек тегин
Тілбестеен Илья Прокопьевич Топоев
I
Хаҷан мағаа алты час полғанда, ""Сынап полған чоохтар"" аттығ киндеде,
хайда кізі чӧрбеен арығлардаңар чоохталған, мин пірсінде хайхастығ хоосты
кӧр салғам."
Ол хооста уғаа чоон чылан – удав – чап аңны азырчатхан.
"Мына
хайди ол хоостал парған:
Киндеде чоохталған: ""Удав, позының азығын тайнабин, пӱкӱле азырча."
"Аның соонда ол хыймырап таа полбинча паза чарым чыл изере узупча, чеен
тамағы прай син парғанҷа""."
"Мин джунглидегі толдыра хайхастығ чуртастаңар ӱр сағын турҷаңмын
паза ӧңніг карандаштарнаң позымның пастағы хоозымны хоостабох салғам."
Ол минің №1 хоозым полған.
"Мына ниме мин хоостап салғам:
Мин позымның чайалған тоғызымны улуғларға кӧзіткем паза
сурабысхам, хорғыстығ ба оларға."
– Сілепе хорғыстығ ба.
– тоғыр чоохтаныбысханнар мағаа.
"Че ол, тізең, пір дее сілепе полбаан."
"Ол полған удав, хайзы слонны
азырыбысхан."
"Андада мин удавты істінең хоостап салғам, улуғларға пілдістіг
ползын тіп."
Оларға хаҷан даа прай нимені чарыт пир турарға кирек.
"Мына
минің №2 хоозым:
Улуғлар мағаа чыланнарның тастын даа, істін дее хоостабасха чӧп
пиргеннер, че кӧбізін географиянаң, тархыннаң, арифметиканаң паза
правописаниенең айғазарға чоохтаннар."
"Ана іди пол парған, мин алты
частығда хоосчының чалтырама чолынаң хыйа полыбысхам."
"Мин №1 паза
№2 хоостарым киліспин парғанда, позыма киртінмин сыххам."
"Улуғлар
постары пір дее ниме оңар полбинчалар, че олғаннарға оларға ӱзӱгі чох прай
нимені чарыт пирерге паза иптеп чоохтирға чархастығ полча."
"Іди мағаа пасха тоғыс киреен табарға киліскен паза мин лётчикке
ӱгреніп алғам."
Чир ӱстӱн прай даа ибір пар килгем.
"Сынны чоохтаза,
география даа мағаа уғаа туза пол парған."
"Мин пастабох Хыдатты
Аризонадаң хайди пасха полчатханын пілҷеңмін."
"Анзы уғаа туза, хаҷан
хараазын чолыңнаң астыхчатсаң."
Мин позымның чуртазында аймах хыйға кізілерге кӧп учураам.
"Мин
улуғларның аразында ӱр чуртаам."
Мин оларны уғаа чағын кӧрҷеңмін.
"Ол
саринаң, кӧні чоохтаза, олардаңар чахсы сағынмаҷаңмын."
"Хаҷан мин улуғ
кізее тоғас парзам, хайзы мағаа пасхазының хыринда хыйға арах паза
оңарчатхан чіли пілдірчетсе, ағаа позымның №1 хоозымны кӧзітчеңмін – мин
аны, хайраллап, хаҷан даа хада ал чӧрҷеңмін."
"Мин пілерге сағынғам, сынап
па пу кізі ниме-де оңарча."
"Че олар прайзы мағаа нандырғаннар: ""Пу сілепе""."
"Паза мин оларнаң удавтаңар даа, джунглидеңер дее, чылтыстардаңар даа
чоохтаспиныбысхам."
Мин оларның кӧрістерінҷе пол сыххам.
"Мин оларнаң
бридж паза гольф ойыннардаңар, политикадаңар паза галстуктардаңар
чоохтасхам."
"Улуғлар даа уғаа чӧпсінгеннер, мындағ орта сағынчатхан кізінең
танызып алғаннаңар."
"II
Іди мин чалғысхан чуртаам паза мағаа килістіре чоохтасчаң кізі чох
полған."
"Че мына алты чыл мының алнында мағаа Сахарада тӱзерге киліс
парған."
Минің самолёдымның моторында ниме-де сайбал парған.
"Миннең
хада механик тее, пасха кізілер дее чох полғаннар, аннаңар мин аны прай
позым тыхтап кӧрерге чаратхам, ол ниме уғаа сидік тее полза."
"Мағаа ол
моторны тыхтабызарға алай итпезе ӧл парарға кирек полған."
"Суғ мағаа
неделяҷа ла чидер полған."
"Іди мин пастағы иирде хуу чазыдағы хумда узи пиргем, хайда муңар
пирста ибіре пір дее чурт чох полған."
"Корабль саайланған соонда паза Тиңіс
талай ортызында чіт парған салдағы кізі дее піди чалғыс полбасчых неке."
"Минің хайхазым кӧрген ползар, хаҷан мині иртен кемнің-де ніскеҷек ӱні
усхурыбысхан."
"Ол теен:
– Мағаа.."
Хучаҷахты хоостап пирдек.
– А?.
– Хоостап пир мағаа хучаҷахты..
"Мин сегіре тӱскем, ӱстӱмде тигір кӱзӱреен чіли."
"Чысхлабысхам
харахтарымны."
Ибіре кӧрглеп сыххам.
"Анаң кічиҷек хынығ кізіҷегісті кӧр
салғам, хайзы минзер кӱлінмин дее кӧрген."
"Мына аның иң чахсы омазы,
хайзын мағаа соонаң хоостирға киліс парған."
"Че минің хоозымда ол илееде
чахсы полбаан, хайдағ ол сынында полған."
"Анзы минің пыром полбаан, хаҷан
мағаа алты час полғанда, улуғлар мині киртіндіргеннер, мин хоосчы пол
полбаспын, паза мин удавты тастынаң паза істінең хоостаан соонда, пір дее
ӱгрен полбаам."
Іди мин пар чоғымнаң пу хынығ нимені кӧрглеем.
"Сірер ундутпаазар,
мин кізілер чуртынаң муңар пирста оортах полғам."
"Че олох туста, тізең, пу
палаҷах астых парғанға, алай, най ла майығып, хорых парғанға, алай, ӧзӧгіп,
сухсапчатханға тӧӧй полбаан."
"Аны кӧріп, пір дее чоохтап полбассың, пу
олған ээн чазыда, пір дее чағын чурт чох чирде астых парған тіп."
"Хайди полза, тілім айлан киліп, мин сурабысхам:
– Че.."
Син мында ниме итчезің.
"Ол, тізең, хатабох, пір дее кӱлінмин, амыр ла сурабысхан:
– Хоостап пирдек.."
Хучаҷахты..
"Пу прай ниме іди чазыттығ паза оңарҷаа чох полғаннаңар, мин
тоғырлан полбаам."
"Хайди даа оңдай-пазы чох чирде, хуу чазыда, хости
ӧлімніг орында полчадып, мин ирік чохта ізебімнең чаҷын листогын паза
мӧге пероны сығар килгем."
"Че мында мин сағысха кир килгем, мин кӧбізін
географияны, тархынны, арифметиканы паза правописаниені ӱгренгем нооза,
аннаңар палаҷахха чоохтаам (аринҷа тарынҷах чоохтанғам), хоостап
полбинчам тіп."
"Ол нандырған:
– Хайтпас."
Хооста хучаҷахты.
"Мин чуртазымда хучаларны пір дее хоостабааннаңар, мин иргі ікі
хоозымның пірсін, хайзыларын мин хоостап пілҷең полғам – удавтың тастын."
"Анаң уғаа таңнап парғам, хаҷан палаҷах хысхырыбысхан:
– Чох, чох."
Мағаа удавтағы слон кирек чоғыл.
"Удав иртіре хорғыстығ,
слон, тізең, иртіре улуғ."
Минің ибімде прай ниме уғаа кічиҷек.
"Мағаа хучаҷах
кирек."
Хооста хучаҷахты.
Анаң мин хоостабысхам.
"Ол минің хоозымны ситкіп кӧрібіскен, анаң чоохтанған:
– Чох, пу хучаҷах саңай тӱреңмей."
Пасханы хоостап пир.
Мин хоостабысхам.
"Минің наа арғызым нымзах, паарсах кӱлінібіскен."
"– Син позың кӧрчезің нооза, – теен ол, – пу хучаҷах нимес."
"Пу улуғ
хуча."
Аның мӱӱстері пар..
Мин пазох пасхали хоостабысхам.
"Че ол пу даа хоосха хынмин салған:
– Пу уғаа кирі."
"Мағаа андағ хучаҷах кирек, хайзы ӱр чуртир."
"Мында мин сыдаспаам – мағаа моторны табырах сайабызарға кирек
полған нооза – харчағас тырбахтап пиргем."
"Анаң палаҷахха чоохтаам:
– Мына сағаа харчах."
"Анда андағ хучаҷах одырча, хайдағ сағаа кирек."
"Че мин хайди таңнап парғам, хаҷан минің хатығ чарғыҷым кинетін чари
тӱскен:
– Че мынзы чахсы."
"Хайди син сағынчазың, пу хучаҷахха от кӧп кирек
полар ба."
– Ноға.
– Минің ибімде прай ниме кічіг нооза..
– Ағаа чидер.
Мин сағаа уғаа кічиҷек хучаҷахты пиргем.
– Андағ ла кічиҷек нимес ол..
"– теен ол, пазын хыйын тудып, хоосты
кӧрглеен."
– Кӧр-дек.
Ол узубысты..
Іди мин Кічиҷек тегиннең танызып алғам.
"ІІІ
Мин табырах ла оңар полбаам, хайдаң ол килгенін."
"Кічиҷек тегин мині
сурығларнаң урған, че хаҷан мин пірее ниме сурабыссам, ол испеечік пол
турған."
"Че кӧместең, чоох аразында, илебесте тапсаан хоостыра мағаа прай
пілдістіг пол парған."
"Іди, хаҷан ол минің самолёдымны пастағызын на кӧр
салғанда (самолётты мин хоостабаспын, олох ағаа сыданмаспын), ол
сурабысхан:
– Пу нимедір андағ."
– Ол ниме нимес.
Пу самолёт.
Минің самолёдым.
"Анаң мин ағаа поғдархап чарыт пиргем, мин учух полчам тіп."
"Андада
ол хысхыра тӱскен:
– Хайди."
Син тигірдең тӱс парғазың ма.
"– Йа, – махтанмин нандырғам мин."
– Хайдағ хынығ!.
"Анаң Кічиҷек тегин тадырада хатхырыбысханда, мин ачырған таа
парғам: минің мындағ пол парған киректеріме хатхырбазыннар тіп сағынғам."
"Ол анаң хосхан:
– Андағда син ідӧк тигірдең тӱскезің."
А хайдағ планетадаң.
"""Ана пілдістіг амды хайдаң ол мында хуу чазыда пол парған!"" – сағын
салғам мин паза кӧні сурабысхам:
– Андағда син мында пасха планетадаң пол парғазың."
Че ол нандырбаан.
"Ол пазын кӧӧлҷе чайхаан, минің самолёдымны
кӧріп:
– Че, син пу нимедең ырахтаң учух килбезің.."
Анаң нимедеңер–де ӱр сағынған.
"Анаң ізебінең минің хучаҷағымны
сығарып, ол ис–пайны кӧрглеен, сағысха тӱзіп."
"Кӧрген ползар, хайди минің
піліп аларым килібіскен, хаҷан ол ""пасха планеталардаңар"" кӧмес
сығарыныбысханда."
"Аннаңар мин кӧп арах піліп аларға сағыныбысхам:
– Син хайдаң учух килгезің, кізіҷек."
Хайда синің тураң.
"Син минің
хучаҷағымны хайдар апарарға итчезің."
"Ол тапсабин сағысха тӱзібіскен, анаң теен:
– Уғаа чахсы син мағаа харчахты пиргенің: хучаҷах анда харааларда
узуп чадар."
"– Йа, іди поларға кирек."
"Сынап син хыйғаҷах полар ползаң, мин сағаа
арғамҷы пирербін, кӱнӧрте аны палғап салар ӱчӱн."
Паза ӧзегес.
"Кічиҷек тегин тырыс парыбысхан:
– Палғирға."
Анзы ноға.
"– Сынап син аны палғабыссаң, ол пірее пілбес чирзер кір парар паза чіт
чӧрібізер."
"Мында минің нанҷым пазох кӧгліг хатхырыбысхан:
– Че хайдар ол пар полар."
– Хайдар ла полза чи.
"Кӧні, кӧні ле, харах ла кӧрген чирзер."
"Андада Кічиҷек тегин кӱлінмин дее чоохтанған:
– Анзы хорғыстығ нимес, минің анда уғаа асхынах орын нооза."
"Анаң хомзынып ала хосхан:
– Сынап кӧні ле кӧні парза, ырах пар полбас.."
"Іди мин пазох пір улуғ ниме піліп алғам: аның тӧреен планетазы тура
улиинҷа ла полтыр."
Итседе анзы мині тың на чапсытпаан.
"Мин пілгем, улуғ
Чир, Юпитер, Марс, Венера планеталарнаң пасха чӱзерлеп пасхалары парлар,
хайзылары андағ кічиҷектер, оларны телескопнаң даа кӧріп аларға сидік."
"Хаҷан астроном андағ планетаҷахты таап алза, аны адабиндаача, че сан на
пир салча."
Кӧзідімге: астероид 3251.
"Аннаңар мин сынап сағынғанымда, Кічиҷек тегин ""Астероид В-612"" тіп
адалчатхан планетадаң учух килген полар."
"Ол астероид телескопха пір ле
хати учураан, 1909 чылда пір турок астрономға."
"Астроном ол позының уғаа маңат табығдаңар астрономнарның Чоннар
аразындағы улуғ чыылығда искірген."
"Ағаа пірдеезі киртінмеен, ол
туроктарның кип-азахтығ полғаннаңар неке."
"Улуғлар андағ пасхаҷыллар
нооза."
"Че оң полып, В-612 астероидті хомайлабас ӱчӱн турецкий султан
позының чонына, ӧлімнең хорғыдып, европейскай кӧгенектер кис чӧрерге
чахаан."
1920 чылда ол астроном позының табығдаңар пазох искірген.
"Амды ол
халғанҷы мода хоостыра тонан салған полған – аннаңар прайзы аннаң
чарасханнар."
"Мин сірерге В-612 астероидтеңер іди толдыразынаң паза аның санын
даа улуғларның на ӱчӱн чоохтап пиргем."
Улуғлар саннарға уғаа хынчалар.
"Хаҷан оларға синің наа арғыс пол килген тіп чоохтазаң, олар ӧӧн нимедеңер
хаҷан даа сурбастар."
"Олар хаҷан даа чоохтабастар: ""Хайдағ аның ӱні."
"Хайдағ
ойыннарны ойнирға хынча."
"Ӧрбекейлерні тутча ба?"" Олар сурапчалар: ""Ағаа
нинҷе час."
Аның нинҷе харындас.
Нинҷе аар пасча.
"Аның пабазы нинҷе
тоғынып алча?"" Аның соонаң олар сағынчалар, кізіні піліп алдыбыс тіп."
"Хаҷан улуғларға чоохтапчазың: ""Мин хызыл кірпистіг сіліг тура кӧргем,
кӧзенектерде аның хасхым (герань), хырында, тізең, тахырах,"" – олар, хайдағ
ол тура тіп, пір дее оңар полбастар."
"Оларға чоохтирға кирек: ""Мин пір муң
франкха турчатхан тураны кӧргем,"" – андада ла олар хысхырарлар: ""Хайдағ
сіліг!""
Оларға ідӧк піди чоохтирға чарир: ""Мына киречіленіс, Кічиҷек тегин
сынап таа пар полғаннаңар: ол уғаа, уғаа маңат полған, ол хатхырған, паза
ағаа хучаҷах кирек полған."
"Че кемге хучаҷах кирек полған, ол хайди даа пар
полча,"" – сынап оларға іди чоохтаза, олар иңнілерінең не хыймырат саларлар
паза синзер ниме оңнабинчатхан палаҷахсар чіли кӧрерлер."
"Че сынап оларға
чоохтаза: ""Ол В-612 адалчатхан планетадаң учух килген,"" – олар ағаа
киртінерлер паза сірерні сурығларнаң чархандырбастар."
Ана андағ чон пу улуғлар.
Оларға тарынарға даа чарабас.
"Олғаннар
улуғларға уғаа чахсы хайарға киректер."
"Че піс олар, хайзылары оңнапчалар, нимедір андағ чуртас, піс тее
таңмаларға паза саннарға хатхырысчабыс."
Мин пу улуғ чоохты хайхастығ нымах чіли хынып пастирҷыхпын.
"Мин
піди пастирҷыхпын: ""Чуртаан полған Кічиҷек тегин."
"Ол чуртаан планетада,
хайзы аннаң кӧмес ле улуғ полған, паза ағаа арғызы уғаа читпинчеткен...""
Олар, кемнер оңарчалар, нимедір андағ чуртас, сах андох кӧрерҷіктер, ол
прай ниме сын полчатханын."
"Мин пір дее хынминчам, хаҷан минің киндемні
олаңай ла хыныға хығырчатханына."
"Минің чӱреем ағыр сыхча, хаҷан мин кічиҷек арғызымны сағын
килчетсем паза мағаа аннаңар аар чоохтанарға."
"Ол тустаң сығара алты чыл
ирт парған, хаҷан ол позының хучаҷағынаң хада миннең парыбысхан."
"Мин
аннаңар чоохтирға кӱстенчем, аны ундутпасха тіп."
"Ол уғаа хомзыныстығ,
хаҷан арғыстарын ундутчалар."
Полғанының на арғыс полбинча.
"Мин іди пол
парарынаң хорыхчам, хаҷан, улуғларға чіли, саннарнаң пасха пір дее ниме
хынығ нимес."
"Аннаңар даа полар, мин сырлар полчатхан харчах паза ӧңніг
карандаштар садып алғам."
"Мин часнаң улуғ пол парғанда, хатап хоостирға
оой ла полбаан, хаҷан мин позымның чуртазымда удавты ла тастынаң паза
істінең хоостаам, анзын даа мағаа алты час полғанда."
"Итседе, мин тӧӧй
хоостирға нинҷе киреенҷе кӱстенем."
"Че анзы киліс парарына мин тың на
ізенминчем."
"Пірее ома килістіре пол парча, піреезі, тізең, пір тамҷыхча даа
тӧӧй нимес."
"Ідӧк ӧскен сынынаң чи: пір хооста тегин минің уғаа чоон, че
пасхазында – иртіре кічиҷек."
"Паза мин чахсы сағын полбинчам, хайдағ ӧңніг
полған аның кип-азаа."
"Мин піди алай піди, хайди киліссе, іди хоостап
сыхчам."
"Ағаа хоза мин хайдағ-да уғаа кирек нимелерде алҷаастабызарға
айабаспын."
Аннаңар сірер тың на перінмеңер.
"Минің арғызым мағаа пір дее
ниме чахсы чоохтап пирбеен."
"Арса, ол мині позыох осхас тіп сағынған."
"Ачырғасха, мин хучаҷахты харчахтың ӧтіре кӧр полбинчам."
"Арса, мин
улуғларға кӧмес тӧӧйбін."
"Мин киріпчем, неке."
"V
Полған на кӱн мин аның планетазынаңар пірее наа ниме піліп ал
турғам, хайди ол андартын парыбысхан паза хайди чорых чӧрген."
"Ол аннаңар
кӧмезердең чоохтап турған, хаҷан чоохха килісчеткен туста."
Іди мин ӱзінҷі кӱнінде баобабтардаңар хыйалны піліп алғам.
"Ол ідӧк
хучаҷахтың ӱчӱн пол парған."
"Пілдір парған, хайди Кічиҷек тегин аар
сағыссырастарға пастыр салған паза ол сурабысхан:
– Чоохта-дах, хучаҷахтар сынап ыдырбааннарны чіпчелер бе."
"– Йа, сынап."
– Анзы чахсы.
"Мин піл полбаам, ноға аны пілерге кирек, хучаҷахтарның
ыдырбааннарны чіпчеткенін."
"Че Кічиҷек тегин хосхан:
– Андағда олар баобабтарны даа чіпчелер."
"Мин чараспаам, баобабтар ыдырбаннар нимес, олар муғуй ағастар
тигірибтернең тиң, сынап ол пӱкӱле слоннар ӧӧрін ағыл килзе дее, олар пір
баобабты даа чіп полбастар."
"Слоннардаңар ис салғанда, Кічиҷек тегин
хатхырыбысхан:
– Оларны ӱстӱ ӱстӱне турғызарға килізерҷік…
Че анаң сағынып алып чоохтанған:
– Баобабтар пастап, ӧс парар алнында, уғаа кічиҷек полчалар."
– Анзы орта.
"Че ноға синің хучаҷағыңа кічиҷек баобабтарны чиирге
кирек."
– Паза хайди.
"– хысхырған ол, чоох олаңай, пілдістіг нимедеңер
парчатхан чіли."
"Мағаа ол нимені піліп алғанҷа, пазымны ағыртарға киліскен."
"Кічиҷек
тегиннің планетазында, пасха даа полған на планетада чіли, тузалығ паза
чабал оттар ӧсчелер."
"Аннаңар анда чахсы, тузалығ оттарның чахсы ӱреннері
паза алығ, пуртах оттарның чабал ӱреннері парлар."
"Че ӱреннер
кӧрінминчелер нооза."
"Олар тирең чир алтында узупчалар, хаҷан оларның
піреезі усхунарға сағын килгенҷе."
"Андада ол хорбылан сыхча; чарылча паза
кӱнге тартылча, пастағызын уғаа ачыныстығ паза пырозы чох."
"Сынап ол
редис алай ӧкпең порчо сабы полза, ӧссін ара харығ полбин."
"Че сынап ол
хайдағ-да алығ от полза, аны піліп алзох, тамырларынаң хада ходырарға
кирек."
"Ана іди Кічиҷек тегиннің планетазында хорғыстығ, чабал ӱреннер
парлар… олар баобабтарның ӱреннері."
"Планетаның прай чирі оларға чух
парған."
"Сынап ол баобабты тузында пілбин халзаң, соонаң олардаң ос
полбассың."
Ол прай планетаны алып алар.
"Ол аны позының тамырларынаң
ӱтебізер."
"Сынап планета уғаа кічиҷек полза, баобабтар, тізең, кӧп полза, олар
аны кизектерге чара тартыбызарлар."
"– Пар андағ пик чозағ, – чоохтаан мағаа соонаң Кічиҷек тегин."
"– Иртен
тур килдің, чуунып алдың, позыңны иптеп алғазың – анаң сах андох
позыңның планетаңны иптеп сал."
"Хайди даа кӱннің сай баобабтарны
чулыбызарға кирек полча, хаҷан оларны ӧкпең порчо саптарынаң
алҷаастабин сыхса: наа ӧзімнері оларның уғаа тӧӧйлер."
"Ол уғаа эрістіг тоғыс,
че пір дее сидік нимес."
"Пірсінде ол мағаа чӧп пирген, кӱстеніп, андағ хоос хоостап саларға,
оларның даа олғаннары аны чахсы піліп алзыннар."
"– Хаҷан-да оларға чорых чӧрерге киліс парза, – теен ол, – анзы оларға
туза полар."
"Пасха тоғыс кӧмес сахтап таа алар, хомай полбас."
"Сынап
баобабтарға пойли чуртас пирзең, чобағдаң ос полбассың."
"Мин пір
планетаны пілгем, анда арғаас кізі чуртаан."
"Ол ӱс хорбыны тузында чулбин
салған…
Кічиҷек тегин прай толдыразынаң чоохтап пирген, мин, тізең, ол
планетаны хоостап салғам."
Минің кізілерні ӱгретклирім пір дее килбинче.
"Че
кӧп кізі пілбинче, нимедең хорыхтырчалар баобабтар, хорғыс, тізең, хайзына
полғанына ла хабылча, кем астероидке урунар, уғаа илбек – аннаңар амды
мин позымның пазымнығ хылиимны алыстырарға чаратхам."
«Олғаннар.
"–
чоохтапчам мин."
"– Баобабтарнаң арачыланыңар!» Мин позымның
арғыстарымны сизіндірерге сағынчам хорғыстаңар, хайзы хаҷанох оларны
китепче, олар, тізең, аннаңар сизінминчелер, хайди мин алында сизінмеен
полғам."
"Пот, аннаңар мин іди сіренгем пу хоосты хоостап, че мин піди
хоратхан тоғызыма ачырғанмаам."
"Арса, сірер сурирзар: ноға пу киндеҷекте
паза андағ килкім хоостар чоғыл, хайди мында баобабтарнаң хада."
"Нандырығ
уғаа олаңай: мин кӱстенгем, че минің пір дее киліспеен."
"Че хаҷан мин
баобабтарны хоостаам, мині сағызым кӧдірген, пу уғаа хорғыстығ паза соона
салдырбас кирек."
"VI
О, Кічиҷек тегин."
"Кӧместең мин ідӧк піліп алғам, хайдағ мӧңіс паза пір
оңдайлығ полған синің чуртазың."
"Ӱр тус синің пір ле ӱтертіс полған: син кӱн
хонызынаң ӧкерсінгезің."
"Мин аннаңар тӧрт кӱн иртенінде піліп алғам, хаҷан
син теезің:
– Мин кӱн хонған тусха тың хынчам."
"Парып, кӧреең, хайди кӱн хонча."
"– Че, сахтирға килізер."
– Ниме сахтирға.
– Кӱн сығарын.
"Пастап син уғаа таңнап парғазың, че анаң позыңа хатхырыбысхазың
паза теезің:
– Мин позымны ибдезім не тіп сағын парчам."
Сынап таа чи.
"Прайзы пілче, хаҷан Америкада кӱндӱс полза,
Францияда, тізең, кӱн хончатхан полча."
"Сынап пір пағатха даа Францияда
пола тӱссе, кӱн хонғанынаң ӧкерсініп аларға чарирҷых."
"Че хомзынысха
Францияа теере уғаа, уғаа ырах."
"А синің планетаңда нинҷе-де ле хаалаға
сіреені чылдырыбызарға килізерҷік."
"Паза син хатаптаң хатап кӱн хончатхан
тигірзер кӧрерҷіксің, сынап кӧңнің пар полза.."
– Пірсінде мин пір кӱн аразына кӱн хонғанын хырых ӱс хати кӧргем.
"Паза тӱрче полып, син хосхазың:
– Пілчезің ме.."
"Хаҷан уғаа мӧңіс полза, кӧрерге чахсы, хайди кӱн
хонча.."
"– Андағда, ол кӱн, хаҷан син кӱн хонғанын хырых ӱс хати кӧргенде,
сағаа уғаа мӧңіс полған."
Че Кічиҷек тегин нандырбаан.
"VII
Пизінҷі кӱнде, пазох ла хучаҷахтың хоостыра, мин Кічиҷек тегиннің
чазыдын піліп алғам."
"Ол кинетін сурабысхан, алындағы сӧстер чох, сынап ол
тапсабин ӱр сағынған соонда, мындағ салтарға хап-орта читкенде:
– Сынап хучаҷах ыдырбаннарны чіпчетсе, ол чахайахтарны даа чіпче
бе."
"– Ниме ағаа урунза, ол аны прай чіпче."
"– Андағда даа чахайахтарны ба, хайзыларынаң хазалҷыхтар пар."
"– Йа, андағларны даа, хайзылары хазалҷыхтығлар."
– Андағда нимее киректер хазалҷыхтар.
Анзын мин пілбеем.
"Мағаа уғаа маң чох полған: моторда пір суруп хаап
парған, мин аны сығара толғирға кӱстенгем."
"Мағаа изі чох полған, кирек хомай полчатхан, суғ халбаан даа, паза мин
хорых сыххам, минің піди ирік чох тӱскенім хомайға парыбызар."
– Нимее киректір хазалҷыхтар.
"Хайдағ-да сурығ пирібіссе, Кічиҷек тегин, нандырығ албаанда, пір дее
салбаҷаң."
"Сыхпинчатхан суруп мині тарыхтырған, аннаңар мин сағынмин даа
нандырғам:
– Хазалҷыхтар пір дее кирек чохтар, чахайахтар оларны олаңай ла
тарынып сығарыбысчалар."
– Андағ ноо.
Сымзырых полыбысхан.
"Анаң ол сала тарынмин чоохтанған:
– Мин сағаа киртінминчем."
Чахайахтар нымзахтар.
"Паза арығ
сағыстығлар."
Аннаңар олар махачы поларға кӱстенчелер.
"Олар сағынчалар –
оларның хазалҷыхтар пар полза, олардаң прайзы хорыхчалар.."
Мин нандырбаам.
"Ол туста мин позыма чоохтанғам: ""Пу суруп ам
хыймырабаза, мин аны масхаҷахтаң сабар ползам, саңай пытырада""."
"Кічиҷек
тегин пазох минің сағыстарымны сайбабысхан:
– А син сағынчазың, чахайахтар.."
– Іди нимес.
Мин пір дее ниме сағынминчам.
"Ниме пазыма кірген, мин
аны нандырғам."
"Син кӧрчезің, мин хайди маңчохтанчам."
"Ол минзер таңнап кӧрібіскен:
– Син маңчохтанчазың."
"Ол минзер кӧр ле турған: сӱрткі хайахта підел парғам, холымда
масхаҷах, ідӧк мин, мӧкейіп, хайдағ–да ниме кӧр парчам, хайзы ағаа уғаа
чарабас ниме чіли пілдірген."
– Син улуғлар чіли чоохтанчазың.
– теен ол.
Мағаа уйадыстығ полыбысхан.
"Че ол айабин хосхан:
– Син прай алҷаастапчазың.."
Пір дее ниме пілбинчезің.
"Ізе, ол саңай тарыныбыстыр."
"Ол пазынаң сілігінібіскен, анаң чил аның
алтын ӧңніг састарын ӱгдереткен."
"– Мин пір планетаны пілчем, анда хызыл сырайлығ кізі чуртаан."
"Ол
прай позының чуртазында пір хати даа чахайахты чыстабаан."
"Пір хати даа
чылтыссар кӧрбеен."
Ол пір дее пірдеезіне хынмаан.
"Паза пір дее ниме пір дее
итпеен."
Ол пір ле нименең айғасхан: ол саннар хосхлаан.
"Паза иртеннең
харааға теере нахланған: ""Мин сӱреңкей кізізім."
Мин сӱреңкей кізізім.
"–
саңай син осхас."
"Ідӧк, поғдархап, сіс парчатхан."
Че сынында ол кізі нимес.
"Ол
миске."
– Ниме.
– Миске.
Кічиҷек тегин ӧкпеленгеніне саңай хуурта тарт парған.
– Миллионнар чыл чахайахтарның хазалҷыхтары ӧсчелер.
"Паза
миллионнар чыл хучаҷахтар чахайахтарны чіп ле турчалар."
"Іди нӧӧс сын
ниме нимес – пілерге, ноға олар пар чох кӱснең хазалҷыхтар ӧскірерге
харасчалар, сынап ол хазалҷыхтарның тузазы чох полза."
"Нӧӧс ол ӧӧні нимес,
хаҷан хучаҷахтар паза чахайахтар удур–тӧдір чааласчалар."
"Ізе, нӧӧс ол уғаа
кирек паза ӧӧні нимес, ол хызыл сырайлығ симіс кізінің саннары хыринда."
"Сынап мин тилекейде пір ле чахайахты пілчем, ол минің планетамда ла ӧсче,
паза андағ пір дее чирде чоғыл, че кічиҷек хучаҷах пірее сіліг иртенінде
кинетін алар паза аны чібізер, паза ниме ит салғанын пілбес тее."
"Паза пу
прай ниме, синің оңдайыңҷа, ӧӧні нимес."
Ол матап хызар парған.
"Анаң пазох чоохтан сыххан:
– Сынап чахайахха хынчатсаң – чалғысха ла, андағ кӧп миллионнар
чылтыстарның пірдеезінде чох полза, анзы даа чарир: тигірзер кӧрчезің паза
часкалығ полчатханыңны сизінчезің."
"Паза позыңа чоохтапчазың: ""Анда
хайда-да минің чахайағым ӧсче..."" Че хучаҷах аны чібіссе, анзы сынап прай
чылтыстар пір саңай ус парған осхас поларлар."
"Анзы, синің хоостыра, ӧӧн
нимес."
Ол паза чоохтан полбиныбысхан.
Ол кинетін ылғабысхан.
"Пӱрӱңкӱ
полыбысхан."
Мин тоғызымны тастаам.
"Мағаа кӱлкістіг полыбысханнар ол
нимее чарабас суруп паза масхаҷах, сухсааны паза ӧлім."
"Чылтыста, планетада
– Чир тіп адалған минің планетамда – ылғаан Кічиҷек тегин паза аны
часхырарға кирек полған."
"Мин, аны холға алып, паайлап сыххам."
"Мин ағаа
теем: ""Чахайахха, хайзына син хынчазың, пір дее хорғыс чоғыл.."
"Мин синің
хучаҷағыңа морхах хоостап саларбын.."
"Синің чахайағыңа хуйах хоостап
салам.."
"Мин…"" Мин чахсы даа оңнабинчатхам, ниме чоохтанғам."
"Мин
позымны уғаа изі чох паза килістіре нимес тудынғанымны сизінгем."
"Мин
пілбеем, хайди аны хығырыбызарға, ол ис салзын тіп, хайди миннең
тисчеткен худына чидіп аларға.."
"Ол андағ чазыттығ паза істеспеен харах
частарының хазназы."
"VIII
Тӱрчедең мин ол чахайахтаңар чахсы піліп алғам."
"Кічиҷек тегиннің
планетазында олаңай, кӧрімі чох чахайахтар хаҷан даа ӧскеннер – оларның
асхынах ӱзӱрбеннері полғаннар, олар уғаа асхынах орында полғаннар паза
пірдеезіне харығ полбааннар."
"Олар иртен оттарда чарылҷаңнар паза иирзер
салыхханнар."
"Че пу чахайах хайдаң-да пілдізі чох чирдең килген ӱреннең ӧс
сыххан, паза Кічиҷек тегин кічиҷегес хорбыҷахтаң харах албин турған, хайзы
прай пасха хорбыҷахтарға паза от саптарына тӧӧй полбаан."
"Арса, баобабтың
пірее наа кӧрімі пол парбазын."
"Че хорбыҷах, табырах ӧсчедіп, тохтап парған,
паза анда морчак кӧрін сыххан."
"Кічиҷек тегин андағ улуғ морчактарны амға
теере кӧрбеен полған, аннаңар хайхастығ ниме кӧр саларын сизін сыххан."
"Че
пілдізі чох аалҷы, позының ноған ӧңніг пӧлігінде ам даа чазынып, тимнен не
паза чазан на турған."
Ол сырларны сиберли чыған.
"Ол маңзырабин чазанған,
ӱзӱрбеннерін пірсі пірсінең соонҷа синеглеп."
"Ол пу чарыхха, хайдағ-да мак
чіли, ӱгдереп сығарға хынмаан."
Ол позының чалтырама сілиинең кӧрін килерге сағынған.
"Ізе, ол хара
хорғыстығ чикчеңнӧс полған."
"Чазыттығ тимненіс соон сӱрістіре кӱннерҷе
ирткен."
"Че мына, хайди полза, пірсінде иртенінде, кӱн наа ла сыхчатханда,
ӱзӱрбеннер чарыл килгеннер."
"Анаң абахайах, хайзы пу тусха тимненіп, нинҷе тоғыс толдыр салған,
изеп ала чоохтанған:
– Ах, мин чадап ла усхунып алдым.."
Пыром тастаңар..
"Мин ам даа
прай ӱгдереп парғам.."
"Кічиҷек тегин хайхазын тудын полбаан:
– Сірер хайдағ абахайзар."
"– Сынап, йа."
– истілген амыр ӱндезіг.
"– Сизінгезер, мин кӱннең хада
тӧреп килгем."
"Кічиҷек тегин сизін салған чізе, хайхастығ аалҷының иртіре
махтанҷағын, че ол андағ сіліг полған, саңай тын хыстылғанҷа."
"А ол тӱрчедең таныхтаан:
– Ам азыранар тус чит килгенге тӧӧй."
"Паарсах полып, мағаа
хайынаңар.."
"Кічиҷек тегин уғаа чалтан парған, лейка таап алып, арығ соох суғнаң
чахайахты суғлаан."
"Тӱрчедең кӧрін парған, хайди абахай улуғсырхос паза
малхатчых, аннаңар Кічиҷек тегин анынаң саңай иреелен парған."
"Аның тӧрт
хазалҷых полған, паза пірсінде ол ағаа теен:
– Тигрлер дее килзіннер, мин оларның тырғахтарынаң хорыхпинчам."
"– Минің планетамда тигрлер полбинчалар, – чӧпсірбеен Кічиҷек тегин."
– Че ідӧк тигрлер от чібинчелер.
"– Мин от нимеспін, – пурдайыбысхан чахайах."
– Пыросынчам..
"– Чох, тигрлер мағаа хорғыстығ ниместер, че мин чил ӧтіре
саапчатханынаң уғаа хорыхчам."
Сірернің кӧзеңе пар ба.
"""Ӧзім, че чил ӧтіре саапчатханынаң хорыхча.."
Уғаа таңнастығ..
"– сағын
салған Кічиҷек тегин."
"– Хайдағ сидік хылыхтығ пу чахайах""."
"– Хаҷан иир пол килзе, мині колпакнаң чабызыңар."
"Сірернің мында
уғаа соох."
Уғаа изі чох планета.
"Анда, хайдаң мин килгем.."
Ол читіре чоохтанмин салған.
"Итседе, ол пеер кір парған, хаҷан ол ӱрен
полғандох."
Ол пасха тилекейлердеңер пілбеен полған.
"Чойланарға сидік,
хаҷан сині оой ілезіне сығарарлар."
"Абахай уйат парған, анаң пір-ікі хати
чидірібіскен, Кічиҷек тегин хайди ол аның алнында пыролығ полчатханын
сизінзін тіп:
– Хайда за кӧзеңе."
"– Мин ағаа пар килерге иткем, че сірерні читіре испин, хайди
парыбызарбын."
"Андада ол улам тың чидір сыххан: Кічиҷек тегин, уйадып, иреелензін."
"Кічиҷек тегин сіліг чахайахха хыныбысхан даа полза паза ағаа
нымзаттыр чӧрерге ӧрінзе дее, че тӱрчедең ол ікінҷілеп сыххан."
"Хуруғ
сӧстерні ол чӱрекке чағын алған паза позы уғаа часказы чох полчатханын
сизінген."
"– Мин тикке ле аны искем, – чазырбин мағаа чоохтаан ол пірсінде."
"–
Чахайахтар ниме чоохтанчатханнарын пір дее испеске кирек."
"Оларзар олаңай
ла кӧрерге паза оларның тадылығ чызын чыстирға ла кирек полча."
"Минің
чахайағым тадылығ чызынаң минің прай планетамны суғар салған, че мин
ағаа ӧрінерін пілбеем."
Аның тырғахтардаңар паза тигрлердеңер чоохтары..
"Олар мині чӱрексіндірерге кирек полғаннар, че мин, тізең, тарын парғам.."
"Анаң ол пазох сығарынған:
– Андада мин пір дее ниме оңнабаам."
"Аны сӧстернең нимес, че иткен
киректерінең кӧрерге кирек полған."
"Ол мағаа тадылығ чызын сыйлаан, минің
чуртазымны чарых иткен."
Мағаа тиспеске кирек полған.
"Аның кічиҷегес
кӧйтігістерінең паза сӱмелерінең мин аның нымзиин сизінерге кирек полғам."
Чахайахтар андағ удур-сурух ниместер нооза.
"Че мин уғаа чиит полғам, мин
андада хынып таа пілбинчеткем."
"Хайди мин піліп алғам, ол ағын хустарнаң хада чорыхха сығарға
чаратхан."
"Халғанҷы иртенінде ол позының планетазын улам маңат иде
арығлабысхан."
Ол ам даа успаан вулканнарны иптеп арығлабысхан.
"Аның
тоғынчатхан ікі вулкан полған."
"Оларда иртен тура уғаа килістіре полған чіҷең
нимені ізідібізерге."
Ағаа хоза аның пір ус парған вулкан полған.
"Че, хайди ол
чоохтаан, пірее ниме пол таа парарға айабас."
"Аннаңар ол ус парған вулканны
ідӧк арығлабысхан."
"Хаҷан вулканнарны иптеп арығлаза, олар амыр паза тиңе
кӧйчелер, пір дее хайди–піди хайнабин."
"Вулкан хайнааны – анзы песте пол
парған ӧрт осхас, хаҷан анда пырын кӧй сыхса."
"Итседе, піс, чирдегі кізілер,
уғаа кічиҷекпіс, аннанар позыбыстың вулканнарын арығлап полбаспыс."
"Ана
аннаңар олар піске анҷа хыйаллар ағылчалар."
"Хомзынып ала, Кічиҷек тегин баобабтарнын халғанҷы хорбыларын ідӧк
сығара тартхлаан."
Ол пеер паза айланмас тіп сағынған.
"Че ол иртен кӧнік
парған тоғыс ағаа олаңай нимес ӧрініс ағылған."
"Хаҷан ол халғанҷызын
хайхастығ чахайахты суғлабысхан, анаң аны колпакнаң чабарға итчеткенде,
аның ылғиры даа килібіскен."
"– Анымҷохтар, – теен ол."
Абахай ағаа нандырбаан.
"– Анымҷохтар, – хатап теен Кічиҷек тегин."
Ол чидірібіскен.
Че соохха алдыртханынаң нимес.
"– Мин алығ полғам, – хайди полза чоохтанған ол."
– Пыром таста.
Часкалығ поларға кӱстен.
Пір дее хомайлаан сӧзі чох полған.
Кічиҷек тегин уғаа таңнап парған.
"Ол тыып парып турған, аринҷа уйадып паза алаң ас парған, холында сӱлейке
колпак тудып."
Хайдаң андағ амыр паарсас.
"– Йа, йа, мин сағаа хынчам, – ис салған ол."
"– Син аннаңар пілбееннеңер
минің пыром."
Че анзы даа ӧӧні нимес.
Че син дее мин осхас алығ полғазың.
Часкалығ поларға кӱстен..
"Хыйа ит колпакты, ол мағаа паза кирек чоғыл."
– Че тан..
– Мин іди ле соохха алдыртпаам чи..
"Хараағы чиліҷек мағаа туза ла
полар."
Мин чахайахпын нооза.
"– Че аңнар, хурт–хоостар.."
"– Мин ікі-ӱс харыстасха сыдаспаспын ма, сынап хубағаннарнаң
танызарға сағынзам."
Олар ачыстығ полбастар ба.
Син ырах поларзың нооза.
А улуғ аңнарнаң мин хорыхпинчам.
Минің дее тырғахтарым пар.
"Ол, олаңай хылыхтығ полып, позының тӧрт хазалҷығын кӧзіткен."
"Анаң
хосхан:
– Іди сӧӧ тартпазаң, сыдасчаа чоғыл."
Парарға сағынчазың – парыбыс.
Ол хайди ылғапчатханын Кічиҷек тегин кӧрбезін тіп сағынған.
"Ол уғаа
пик сындырлығ чахайах полған.."
"Х
Кічиҷек тегиннің планетазына 325, 326, 327, 328, 329 паза 330
астероидтер иң чағын полғаннар."
"Аннаңар ол пастап оларда пол парыбызарға
чаратхан: нимедең-де айғазарға кирек полған паза пірее нимее ӱгренібӧк
аларға."
Пастағы астероидте король чуртаан.
"Ол, кӱрең-хызыл паза хара хузурух
теерілерінең чазалған кип чабынып, ӱлгӱ сіреезінде одырған – олаңай даа
полза, че уғаа улуғ."
"– А, мына албан кізі."
"– хысхырған король, Кічиҷек тегинні кӧр салып."
"""Хайди ол мині танып салған."
– сағынған Кічиҷек тегин.
"Ол мині
пастағызын на кӧрче нооза!""
Ол пілбеен, корольлар прай нимелерзер олаңай ла кӧрчелер: оларға
прайзы албан тӧлеҷең кізілер."
"– Чағын пас, мин сині чахсы кӧріп аларға сағынчам, – теен король, уғаа
тың поғдархап, кемге-де король полчатханын сағынып."
"Кічиҷек тегин хылчаңнаан – одырҷаң орын хайда-да пар ба тіп, че хара
хузурух теерізінең тың чазағлығ мантия прай планетаны чаапчатхан."
"Турарға
киліскен, че ол матап майых парған...ол кинетін изебіскен."
"– Этикет хан кізінің кӧзіне изеп турарға чаратпинча, – теен король."
"–
Мин сағаа изеп турарға чаратпинчам."
"– Мин оңнабин, – нандырған Кічиҷек тегин, уғаа уйат парып."
"– Мин
чорыхта ӱр полғам паза пір дее узубаам.."
"–Че, андада сағаа изеп турарға чаратчам, – теен король."
"– Мин кӧп
чыллар кӧрбеем кем-де изеп турғанын."
Мағаа аны кӧрерге хынығ.
"Че, изе."
Андағ минің чахиим.
– Че мин чалтанчам..
Мин паза пол полбинчам..
"– тапсаан Кічиҷек
тегин, анаң прай хызар парыбысхан."
"– Гм, гм.."
Андағда..
"Андағда мин сағаа алай изирге чахыпчам, алай.."
Король алҷаастан сыххан паза аринҷа тарын парғаны пілдірген.
Корольға иң ӧӧнінде – аның чахығларын таласпин толдырғаны полча нооза.
Чоох испестерні ол сыдаспасчых.
Ол пӱкӱле монарх полған.
"Че ол уғаа
паарсах полған, аннаңар ол толдыр полбас чахығларны пір дее пирбеҷең."
"""Сынап мин позымның генералына талайдағы хайлахха айлан пар тіп
чахыбыссам, – чоохтанҷаң ол, – генерал аны толдыр полбаза, ол аның пырозы
полбас, че мини""."
– Мағаа одырарға чарир ба.
"– чалтанып, сурабысхан Кічиҷек тегин."
– Чахыпчам: одыр.
"– нандырған король паза хара хузурух теерізінің
чазалған мантиязының пір идегін поғдархап тартынған."
Че Кічиҷек тегин піл полбинчатхан.
Планета уғаа кічиҷек.
"Нименең
устапча пу король."
"– Сірернің аарлииңар, – пастаан ол, – сірернің сурирға чарир ба.."
– Чахыпчам: сур.
– сала маңзыри теен король.
– Сірернің аарлиңар..
Нименең сірер устапчазар.
"– Прай нименең, – олаңай ла нандырған король
– Прай нименең."
"Король, холынаң улап, махтанмин позының планетазын кӧзіткен, ідӧк
пасха даа планеталарны паза чылтыстарны."
– Пу прай нименең сірер устапчазар.
"– хатап сурабысхан Кічиҷек
тегин."
"– Йа, – нандырған король."
"Ол сынап таа толдыра ӱлгӱліг король полған паза аның ӱлгӱзі
хызырғаны паза сині чох полған."
– Чылтыстар даа чахииңар толдырчалар ба.
– сурған Кічиҷек тегин.
"– Ізе, хайди даа, – нандырған король."
"– Чылтыстар сах андох сӧзім
исчелер."
Минің чоох испинчеткеннерге сыдаҷаам чоғыл.
Кічиҷек тегин хайхаан.
Аның полған полза андағ ӱлгӱ.
"Андада ол кӱн
хонғанынаң кӱнде хырых тӧрт хати нимес, че читон ікі, чӱс тее, паза ікі чӱс
тее хати ӧкерсінерҷік, олох туста ағаа одырчыхты орынннаң орынға
чылдырарға кирек чох поларҷых."
"Мында ол, тастабысхан планетазын сағын
киліп, пазох мӧңіссіреен, анаң чалтанғанын хыйа идіп, корольнаң сурынған:
– Мин кӱн хончатханын кӧріп аларҷыхпын.."
"Паарсах полып, кӱнге
хонарға чахыбызарҷыхсар, арса.."
"– Сынап мин пірее генералға хубаған полып чахайахтаң чахайахха учух
чӧрерге, алай чобағлығ ниме сағынып аларға, алай талайдағы хайлахха айлан
парарға чахыбыссам, че генерал чахиимны толдыр полбаза, кем анда
пыролығ полар – ол алай мин."
"– Сірер, сірернің аарлииңар, – пір дее ікінҷілебин нандырған Кічиҷек
тегин."
"– Хап орта, – чарасхан король."
"– Полғанынаң на сурирға кирек аны,
ниме ол пир полар."
Ӱлгӱ иң пастап хыйға поларға кирек.
"Сынап син
позыңның чонына талайзар сегірібізерге чахыбыссаң, ол тоғырлан сығар."
"Минің чахығларым хыйғадаңар, чахығларымны толдырзыннар тіп хысчаң
оңдайым пар."
– Кӱн хонғаннаңар хайди за.
"– хатап сурабысхан Кічиҷек тегин: ол
пірее ниме сурабысса, ағаа нандырығ албаанда, ол тӧдір пазынмаҷаң."
– Полар сағаа кӱн хонғаны даа.
Мин кӱн хонзын тіп чахыбызам.
"Че
пастап килістіре оңдайларны сахтап аларбын, анда устағҷының хыйғазы
кӧрінче нооза."
– А хаҷан килістіре оңдайлар полар.
– пілерге харасхан Кічиҷек тегин.
"– Гм, гм, – нандырған король, халын мӱчелні кӧрглеп."
– Ол полар..
"Гм,
гм.."
Пӱӱн ол полар читі час хырых сағат иирде.
"Син андада кӧрерзің, хайди
минің чахиим орта толдырылча."
Кічиҷек тегин изебіскен.
"Ачырғастығ, хаҷан мында кӱн хонарын кӧр
полбинчазың, хаҷан хынчазың."
"Сынны чоохтаза, ағаа ирістіг арах
полыбысхан."
"– Мағаа парарға кирек, – теен ол корольға."
"– Мағаа мында итчең ниме
паза чоғыл."
– Хал.
"– теен король: ол уғаа поғдархапчатхан, хаҷан аның ӱлгӱзінде
кем-де пар, аннаңар чарылызарға хынминчатхан."
"– Хал, мин сині министрге
турғыс саларбын."
– Хайдағ министр.
– Э-э..
Юстицияның.
– Че мында чарғылаҷаң кізі чоғал.
"– Анзы кӧрінер, – чараспаан король."
"– Мин позымнын хазнамны ам даа
читіре кӧргелексім."
"Мин уғаа кирібін, каретаға минде орын чоғыл, че чазағ
чӧрерге уғаа майығыстығ.."
"Кічиҷек тегин, мӧкейіп, планетаның пасха саринзар пазох пахлабысхан."
– Че мин андар кӧрген полғам.
– хысхырған ол.
"– Анда ідӧк пірдеезі
чоғыл."
"– Андағда син позыңны чарғыла, – теен король."
– Анзы иң сидік кирек.
"Посты, пасхазынаң тиме, чарғылирға уғаа сидік."
"Сынап син позыңны орта
чарғылап алзаң, син сын хыйғазың."
"– Мин позымны хайда ла полза чарғылап аларбын, – теен Кічиҷек
тегин."
– Аның ӱчӱн мағаа сірерде халарға кирек тее чоғыл.
"– Гм, гм.."
– теен король.
"– Минін планетамда хайда-да кирі улуғ кӱске
чуртааны пілдір парған."
Харааларда аның тырбахтанчатханын мин исчем.
Син ол кирі улуғ кӱскені чарғылап поларҷыхсың.
"Аның чуртазы синің
холыңда полар."
Че анаң аны полған сай ахтирға кирек полар.
"Ол кирі улуғ
кӱскені хайраллирға кирек, ол пістің чалғыс ла нооза."
"– Мин хынминчам ӧлімнерге чарғылирға, – теен Кічиҷек тегин."
"–
Итседе мағаа парарға кирек."
"– Чох, ам даа ирте, – чаратпаан король."
"Кічиҷек тегин чолға саңай тимненібіскен полған, че ол кирі монархты
хомзындырарға хынмаан."
"– Сынап, сірернің аарлииңар, сірернің чахииңарны тапсабин даа
толдырзыннар тіп сағынчатсар, – теен ол, – сірер хыйға чахығ
пирібізерҷіксер."
"Кӧзідімге, мағаа чорыхха сығарға чахыбызыңар, пір дее
сӱмненмин.."
"Минің кӧрізімнең, сағам ағаа уғаа килістіре оңдайлар."
"Король нандырбаан паза Кічиҷек тегин, тӱрче тідінмин турып, анаң
улуғ тыныбызып, чолға сығыбысхан."
– Мин сині илҷіге турғысчам.
"– сала маңзыри соонҷа хысхырған
король."
"Аның омазы андағ полған, ол хайдағ даа тоғырланыстарны хыйа
идерҷік."
"""Пу улуғ чон пасхаҷыл, – пос алынҷа чоохтанған Кічиҷек тегин,
чолын узардып."
"ХI
Ікінҷі планетада улуғсырхос кізі чуртаан."
"– О, мына мині улуғлапчатхан кізі килді."
"– хысхырған ол, Кічиҷек
тегинні ырахтынох кӧр салып."
Кӧдірілҷек кізілерге прайзы оларны улуғлапчалар тіп пілдірче нооза.
"– Чалахай кӱннең, – теен Кічиҷек тегин."
– Сірернің хайдағ хынығ слепе.
"– Ол мағаа, мӧкейіп, изеннезерге кирек полча, – чарытхан улуғсырхос
кізі."
"– Хаҷан мині удурлапчатсалар, мағаа, мӧкейіп, изеннезерге килісче
нооза."
"Че, ачырғасха, пеер пірдеезі килбинче."
– Андағ ба.
– тапсаан Кічиҷек тегин: ол пір дее ниме піл полбаан.
"– Айаларың саптах, – теен ағаа улуғсырхос кізі."
Кічиҷек тегин айаларын сапхан.
"Улуғсырхос кізі, слепезін суурып,
олаңай мӧкейген."
"""Мында хынығ арах кирі корольның тиме, – сағын салған
Кічиҷек тегин."
Ол пазох айаларын сапхан.
"Улуғсырхос кізі, тізең, пазох,
мӧкейіп, слепезін суурған."
"Іди пис сағатча пу кирек хатап-хатап пол турған,
анаң Кічиҷек тегинге анзы чархастығ полыбысхан."
"– Слепе тӱс парар ӱчӱн ниме идерге кирек, – сурған ол."
"Че улуғсырхос
испеен."
Кӧдірілҷек кізілер махтағ сӧстерінең пасха пір дее ниме испинчелер.
"– Син сынап таа мағаа, хайхап, улуғлапчатхан кізізің ме."
"– сурған ол
Кічиҷек тегиннең."
– Хайди ол улуғлиры.
"– Улуғлиры – анзы мин пу планетада прайзынаң сілігбін, прайзынаң
чахсы тонанчыхпын, прайзынаң пайбын паза прайзынаң хыйғабын."
– Че синің планетаңда синнең пасха пірдеезі чоғыл.
"– Син, мағаа чахсы идіп, мині, хайхап, улуғла."
"– Мин, хайхап, улуғлапчам, – теен Кічиҷек тегин, иңнілерінең аринҷа
хыймырадып, – че сағаа ол киректең хайдағ ӧрініс."
Анаң ол улуғсырхос кізідең тизібіскен.
"«Сынап таа, улуғлар уғаа
пасхаҷыл кізілер», – олаңай ла сағынған ол, чорыхха сыхчадып."
"ХII
Соондағы планетада ізеечі кізі чуртаан."
"Кічиҷек тегин анда пір дее ӱр
полбаан, че аның соонда ағаа уғаа хынии чох полған."
"Хаҷан ол пу планетазар
килгенде, ізеечі кізі тапсабин одырған паза аның алнында тиңни турған хуруғ
паза толдыра уғаа кӧп бутылкаларзар кӧрген."
– Син ниме итчезің.
– сурған Кічиҷек тегин.
"– Ісчем, – кӧӧ чох нандырған ізеечі."
– Ноға.
– Ундударға.
– Нимені ундударға.
"– сурған Кічиҷек тегин; ағаа ізеечіні айастығ
полыбысхан."
"– Мин уйадымнаңар ундударға сағынчам, – сығарынған ізеечі паза
пазын тӱзірібіскен."
– Ноға сағаа уйадыстығ.
"– сурған Кічиҷек тегин, ағаа пу парасханға
полыс пирері уғаа килген."
– Ізерге уйадыстығ.
"– чарытхан ізеечі, паза аннаң пір дее сӧс сығарҷаа
чох полған."
"Кічиҷек тегин аннаң андар пар сыххан, пір дее ниме піл полбин паза
алаң ас парып."
"""Йа, сынап таа улуғлар уғаа, уғаа пасхаҷыл чон"", – сағынған ол,
чорығын узарадып."
"XIII
Тӧртінҷі планета идінҷек кізіни полған."
"Ол іди тоғынған, Кічиҷек тегин
килгенінде дее пазын кӧдірбеен."
"– Чалахай кӱннең, – теен ағаа Кічиҷек тегин."
"– Сірернің тамкаңар ус
партыр."
– Ӱс паза ікі – пис.
Пис паза читі – он ікі.
Он ікі паза ӱс – он пис.
Чалахай кӱннең.
Он пис паза читі – чибіргі ікі.
"Чибіргі ікі паза алты – чибіргі
сигіс."
Спичка тамызарға даа маң чоғыл.
Чибіргі алты паза пис – отыс пір.
Уф.
Ам прай пис чӱс пір миллион чибіргі ікі муң читі чӱс отыс пір.
– Пис чӱс миллион ниме.
– А.
Син ам даа мындазың.
Пис чӱс миллион..
Пілбиндеечем ниме..
Минің ол син тоғыс.
"Мин сӱреңкей кізізім, мағаа тілбірирге маң чоғыл."
"Ікі
паза пис – читі.."
– Пис чӱс миллион ниме.
"– хатап сурған Кічиҷек тегин; ол пірее ниме
сураза, ағаа нандырығ албаанда, тохтабаҷаң."
Идінҷек кізі пазын кӧдірген.
"– Мин иліг тӧрт чыл пу планетада чуртап парирбын, че ол тус аразына
ӱс ле хати харығ полғаннар."
"Пастағызын, чибіргі ікі чыл мының алнында,
минзер хайдаң-да хара хоос учух килген."
"Ол хара хорғыстығ суулаан, мин
андада саннар пӧгіп, тӧрт алҷаас ит салғам."
"Ікінҷізін, он пір чыл мының
алнында, минің чӱл ағырии тучахтап килген."
Одырып ла тоғынчатханнаңар.
Мағаа олаңай пас чӧрерге маң чоғыл.
Мин сӱреңкей кізізім.
Ӱзінҷізін..
"Мына
ол."
Іди пол парды пис чӱс миллион..
– Миллион ниме.
"Сӱреңкей кізі піліп алған, нандырарға кирек, іди полбаза, ағаа амыр
чуртас полбас."
"– Пис чӱс миллион пу кічиҷек нимегестер, хайзылары пірееде кииде
кӧріне тӱсчелер."
"– Ол ниме, сеектер бе."
"– Чох, олар мындағ кічиҷек, чылтырахтар."
– Аарлар.
"–Чох, хайдаң."
"Олар мындағ кічиҷегестер, алтын осхастар, полған на
арғаас андар кӧріп алзох, кӧп нимедеңер сағын сығар."
"Че мин сӱреңкей
кізібін."
Мағаа андағ-мындағ нимелердеңер сағынарға маң чоғыл.
– Чылтыстар ба.
"– Пот, пот."
Чылтыстар.
– Пис чӱс миллион чылтыстар.
Син оларнаң ниме итчезің.
– Пис чӱс пір миллион алты чӱс чибіргі ікі муң читі чӱс отыс пір.
"Мин
сӱреңкей кізізім, мин орта санға хынчам."
– Син прай ол чылтыстарнаң ниме итчезің.
– Ниме итчем.
– Йа.
– Пір дее ниме итпинчем.
Мин оларнаң ээленчем.
– Чылтыстарнаң ээленчезің.
– Йа.
"– Че мин корольны кӧргем, хайзы…
– Корольлар пір дее нименең ээленминчелер."
Олар устапчалар.
"Анзы
саңай пасха кирек."
– Ниме ӱчӱн син чылтыстарны ээленчезің.
– Пай полар ӱчӱн.
– Нимее пай поларға.
"– Пазох наа чылтыстарны садып аларға, сынап піреезі оларны таап
алза."
"""Ол ізеечі чіли тӧӧй сағынча,"" – сағын салған Кічиҷек тегин."
"Аннаң
андар сурап сыххан:
– Хайди чылтыстарнаң ээленіп аларға чарир."
– Чылтыстар кемни.
– перініп сурған идінҷек.
– Пілбинчем.
Пірдеезіни.
"– Андағда мини, аннаңар мин пурун сағынып алғам."
– Анзынаң чарир йа.
– Андағ чи.
"Сынап син ээзі чох алмазты таап алзаң, андада ол сини."
"Сынап син ээзі чох олтырыхты таап алзаң, ол сини."
"Сынап сағаа иң пурун
пазыңа хайдағ-да маңат сағыс кір килзе, син ағаа патент алып алчазың: ол
сини."
"Мин чылтыстарнаң ээленчем, минің алнымда оларнаң ээленерге
пірдеезінің сағызы читпеен нооза."
"– Пот, анзы сын, – теен Кічиҷек тегин."
– Син оларнаң ниме итчезің.
"– Мин оларның ээзі полчам, – теен идінҷек."
"– Оларны санапчам паза
хатабох санапчам."
Ол уғаа сидік ниме.
Че мин сӱреңкей кізібін.
Че Кічиҷек тегинге анзы асхынах полған.
"– Сынап минің торғы платок пар полза, мин аны, мойным ибіре палғап,
хада апарыбызарбын, – теен ол."
"– Сынап минің чахайах пар полза, мин аны
ӱзіп, хада апарыбызырбын."
Че син чылтыстарны хада апар полбассың нооза.
"– Чох, че мин оларны банксар сал саларбын."
– Хайди анзы.
"– А піди: мин чаҷында пасчам, нинҷе минің чылтыстар."
"Анаң ол
чаҷынны харчахха салып, клӱснең пиктебісчем."
– Ол ла ба.
– Ол даа чарапча.
"""Хайдағ хынығ."
– сағын салған Кічиҷек тегин.
– Поэзия даа пар.
"Че
андағ ла улуғ кирек нимес""."
"Ниме улуғ, а ниме улуғ нимес – аны Кічиҷек
тегин позы оңдайынҷа оңарған, улуғлар чіли нимес, че саңай пасха."
"– Минің чахайах пар, – теен ол, – мин аны иртен сай суғлапчам."
"Минің
ӱс вулкан пар, мин оларны неделя сай арығлапчам."
"Прай ӱзін арығлапчам,
ідӧк ус парғанын."
Пірее ниме пол парарға айабас.
"Минің дее вулканнарыма
паза минің чахайағыма тузалығ, хаҷан мин оларнаң ээленчем."
"Че
чылтыстарға синнең пір дее тузазы чоғыл.."
"Идінҷек кізі ахсын асхан полған, че ниме нандырарға сағын полбаан,
Кічиҷек тегин, тізең, аннаң андар парыбысхан."
"""Чох, улуғлар сынап таа
хайхастығ чон"", – олаңай чоохтанған ол пос алынҷа, чолын узарадып."
"XIV
Пизінҷі планета уғаа хынығ полған."
Ол прайзынаң кічиҷек полған.
Анда фонарь паза фонарщик ла сыыпчатхан.
"Кічиҷек тегин пір дее оңнап
полбинчатхан, мындағ кічиҷегес, тигірде чіт парған планетаҷахха, хайда
туралар даа, чуртағҷылар даа чохта, фонарь паза фонарщик нимее киректір."
"Че ол сағын салған: ""Арса, пу кізі оңдай-пазы чох."
"Че ол андағ ла оңдайы –
пазы чох нимес, ол король, улуғсырхос, идінҷек паза ізеечі чіли."
"Аның
тоғызында хайдағ-да пілдіріг пар."
"Хаҷан ол позынын фонарьын чарытча –
пазох пір наа чылтыс алай чахайах тӧреен осхас."
"Че хаҷан ол фонарьны
ӱзірібісче – чылтыс алай чахайах узи пиргенге тӧӧй."
Уғаа чахсы тоғыс.
"Пу
сынап таа, сілігдеңер туза ниме""."
"Пу планетаҷахнаң тиңнес парғанда, ол фонарщикке, улуғлап, мӧкейген."
"– Чалахай кӱннең,– теен ол."
– Син ноға ам фонарьны ӱзірібістің.
"– Андағ чӧптезіг, – нандырған фонарщик."
– Чалахай кӱннең.
– Хайдағ андағ чӧптезіг.
– Фонарь ӱзірерге.
Чалахай иирнең.
Ол пазох фонарьны чарыдыбысхан.
– Син ноға аны пазох тамызыбысхазың.
"– Андағ чӧптезіг, – хатап чоохтанған фонарщик."
"– Піл полбинчам, – сығарынған Кічиҷек тегин."
"– Пілбес ниме чоғыл, – теен фонарщик, – чӧптезіг, ол чӧптезіг."
"Чалахай
кӱннең."
Фонарьны ӱзірібіскен.
"Анаң, хызыл клеткаҷахтығ пладыҷахнаң
хамағындағы тирні чызыбызып, теен:
– Аар тоғыс минің."
Хаҷан-да ол пілдістіг полған.
"Мин иртен тустарда
фонарьны ӱзірібісчеткем, а иирде, тізең, тамысчатхам."
"Мағаа тынанарға пір
кӱн халҷаң паза хараазын узуп халарға…
– Анаң чӧптезіг алыс парған ма."
"– Чӧптезіг алыспаан, – теен фонарщик."
– Пот ана анда чобағ.
"Минің
планетам чылдаң чылға табырахтаң табырах айлан сыххан, че чӧптезіг
халған."
– Ам чи хайди.
– сурған Кічиҷек тегин.
– А ідӧк ле.
"Планета пір сағат аразына толдыразынаң ибірілче, минің,
тізең, пір пағат таа тынанҷаам чоғыл."
"Полған на сағат пазынаң мин фонарьны
ӱзірчем, анаң пазох аны тамысчам."
– Пот хынығдыр.
Андағда синің кӱн пір ле сағатча пол парыбысча.
"– Хынығ даа ниме мында чоғыл, – чараспаан фонарщик."
"– Піс синнең
пір айҷа чоохтас парирбыс."
– Саңай пір ай?.
"– Йа, іди."
Отыс сағат.
Отыс кӱн.
Чалахай иирнең.
Анаң ол пазох фонарьны чарыдыбысхан.
"Кічиҷек тегин фонарщиксер
кӧрген, аның кӧңніне пу кізі улам кірчеткен, хайзы пирген сӧзіне піди
турысхан."
"Кічиҷек тегин сағын килген, хайди ол хаҷан-да одырҷыхты
аар-пеер чылдыр чӧрген, кӱн хончатханын хоза кӧріп алар ӱчӱн."
"Ам ағаа
арғызына полыс пирері килібіскен."
"– Истек, – теен ол фонарщикке, – мин пір оңдай пілчем: син хаҷан
хынчатсаң, андада тынан тур.."
"– Мағаа тӧреміл тынанарым килче, – теен фонарщик."
"– Пит, позының
сӧзіне турыстығ полып, че ідӧк тее арғаас полчазың."
"– Синің планетаҷааң уғаа кічиҷек, – аннаң андар чоохтанған Кічиҷек
тегин, – син аны ӱс хаалыхха ла ибірібізерзің."
"А піди олаңай ла табырах пас
парарға, полған на сай кӱн чариинда полар ӱчӱн хаҷан тынанарың килчетсе,
син олаңай ла пар ла тур, пар ла тур.."
"Іди кӱн син нинҷе хынғанҷа, анҷа
полар."
"– Че мағаа ол нимедең тузазы даа чоғыл, – теен фонарщик."
"– Чир
ӱстӱнде мин прай нимедең артых узирға хынчам."
"– Андада синің киреең хомай, – ачын парған ағаа Кічиҷек тегин."
"— Минің киреем хомай, – чарасхан фонарщик."
– Чалахай кӱннең.
Паза фонарьын ӱзірібіскен.
"""Пот кізі, – пос алынҷа чоохтанған Кічиҷек
тегин, чолын узарадып, – пот кізі, хайзын прайзы нимее салбасчыхтар: король
даа улуғсырхос таа, ізеечі дее, идінҷек тее."
"Олох туста ол оларның хыринда,
мин сағынғанда, чалғысхан кӱлкістіг нимес."
"Арса, ол позынаңар ла
сағынминчатхан ӱчӱн""."
Кічиҷек тегин улуғ тыныбысхан.
"""Пот кемнең ынағлазарға кирек, – хоза сағын салған ол."
"– Че аның
планетаҷағы най ла кічиҷегес."
"Анда ікӧлеңе орын чоғыл..."" Ол позына
сығарынарға тідінмеен ідӧк, пу хайхастығ планетаҷахха прай нимедең артых
ачырғанча пасхох пір сылтағнаң: чибіргі тӧрт час аразына ол кӱн хонарынаң
пір муң тӧрт чӱс хырых хати ӧкерсініп аларҷых."
"XV
Алтынҷы планета алнындағызынаң он хати улуғ полған."
"Анда апсах
чуртаан, хайзы халын кинделер пасхан."
– Кӧр-дек.
Мына чорыхчы килді.
"– хысхырған ол, Кічиҷек тегинні кӧр
салып."
"Кічиҷек тегин столға одырыбысхан, тын алып аларға полып."
"Ол нинҷе
чирлерҷе чӧр салған."
– Син хайдаңзың.
– сурған аннаң апсах.
– Хайдағ мындағ уғаа улуғ кинде.
– сурған Кічиҷек тегин.
"– Сірер
мында ниме итчезер."
"– Мин географпын, – нандырған апсах."
– Нимедір ол географ.
"– Ол ученай, хайзы пілче, хайда полчалар талайлар, суғлар, саарлар,
тағлар паза хумнығ чазылар."
– Хайдағ хынығ.
– теен Кічиҷек тегин.
– Пот пу – сын кирек.
Ол географтың планетазын кӧрглебіскен.
"Ол хаҷан даа мындағ тың улуғ
планетаны кӧрбеен полған."
"– Сірернің планета уғаа сіліг, – теен ол."
"– Тиңіс талайлар сірернің пар
ба."
"– Анзын мин пілбинчем, – теен географ."
– Э-э-э..
– кӧңні тӱскен Кічиҷек тегиннің.
– А тағлар пар ба.
"– Пілбинчем, – хатап теен географ."
"– А саарлар, суғлар, хумнығ чазылар."
– Оларны даа мин пілбинчем.
– Че сірер географсар нооза.
"– Анзы андағ, – теен апсах."
"– Мин географпын, че чорыхчы нимес."
Мағаа чорыхчылар най ла киректер.
"Географтар саарларны, суғларны
тағларны, талайларны, тиңіс талайларны паза хумнығ чазыларны санға
албинчалар нооза."
"Географ – ол уғаа аарлығ кізі, ағаа маң чоғыл чӧрчедерге."
Ол позының пӧлігінең сыхпинча.
"Че ол позында чорыхчыларнаң тоғасча паза
оларның чоохтарын пазып алча."
"Сынап оларның піреезі хайдағ-да хынығ
ниме чоохтап пирзе, географ олардаңар чахсы піліп аларға сыныхтапча, сын
хылыхтығ ба ол чорыхчы кізі."
– А ноға.
"– Сынап ол чорыхчы чойланчатса, география учебниктерінде прай ниме
путхал парар нооза."
Сынап ол артых амзабысса – ідӧк хыйал.
– А ноға.
– Ізеечілернің хараана ікі кӧрінче нооза.
"Анда, хайда сынында пір тағ
полза, географ ікіні таныхтап салар."
– Мин пір кізіні пілгем..
"Ол хомай чорыхчы поларҷых, – таныхтаан
Кічиҷек тегин."
– Уғаа даа орта полар.
"Ана іди, сынап чорыхчы – сын хылыхтығ кізі
полза, андада аның асхан нимезін сыныхтапчалар."
– Хайди сыныхтапчалар.
"Парып, кӧрчелер бе."
– Чох.
Ол уғаа сидік ниме.
"Олаңай ла хысчалар, ол чорыхчы киречілеен
тіп."
"Кӧзідімге, сынап ол улуғ тағны таап алза, андартын улуғ тастарны ағыл
килзін."
"Географ кинетін ӱрӱк сыххан:
– Син дее позың чорыхчызың нооза."
Син ырахтаң килгезің.
"Мағаа
позыңның планетазынаңар чоохтап пир."
"Анаң ол, халын киндені азып, карандашты чазабысхан."
Чорыхчыларның чоохтарын пастап карандашнаң пасчалар.
"Соонаң чорыхчы
киречі ниме-нооларын кӧзіт пирзе, андада аның чооғын черниланаң пазарға
чарир."
"– Исчем сині, – теен географ."
"– Та, минің андағ даа хынығ ниме чоғыл, – тапсаан Кічиҷек тегин."
–Минің прай ниме уғаа кічіглер.
Ӱс вулкан пар.
"Ікізі тоғынча, че пірсі
хаҷанох ус парған."
Че соонаң ниме пол парбас..
"– Ізе, прай ниме пол парарға айабас, – чарасхан географ."
– Паза минің чахайах пар.
"– Чахайахтарны піс таныхтабинчабыс, – теен географ."
– Ноға.
Ол иң сіліг ниме нооза.
– Чахайахтар эфемернай нимелер.
– Хайди іди – эфемернай.
"– География кинделері – чир ӱстӱнде иң аарлығ кинделер, –
чарытхан географ."
– Олар хаҷан даа иргіленминчелер.
"Тағ орнынаң
тибіреені, анзы най ла удаа полбинчатхан ниме нооза."
"Алай ба тиңіс талай
соол парары."
Піс алыспинчатхан паза мӧге нимелердеңер пасчабыс.
"– Че ус парған вулкан усхун килерге айабас, – тохтаатхан Кічиҷек
тегин."
"– Че нимедір ол ""эфемернай""."
"– Вулкан ус парған алай тоғынча, анзы піске, географтарға, пасхазы
чоғыл, – теен географ."
– Піске ӧӧнінде: тағ.
Ол алыспинча.
"– Нимедір ол ""эфемернай""."
"– сурған Кічиҷек тегин, нинҷезін хати
ол, сурығ пиріп, ағаа нандырығ албаанда, тохтабаҷаң."
– Ол полар: кем тӱрчедең чіт парарға кирек.
– Минің чахайағым тӱрчедең чіт парарға кирек пе.
– Анзы пілдістіг.
"""Минің абахайым паза ӧрінізім ӱрге полбаандыр, – пос алынҷа
чоохтанған Кічиҷек тегин, – ағаа ибіркідең арачыланҷаң нимезі дее чоғыл,
аның тӧрт ле хазалҷығы пар."
"Че мин аны тастабысхам паза ол минің
планетамда саңай чалғысхан халған!""
Іди ол пастағызын на тастабысхан чахайахха ачырған парған."
"Че
мындох ағаа махачыланызы айлан килген."
– Мағаа хайдар парарға сірер чӧп пирерҷіксер.
– сурған ол географтаң.
"– Чир планетада пол кил, – нандырған географ."
"– Аннаңар хомай
чоохтаспинчалар."
"Анаң Кічиҷек тегин чолға сығыбысхан, че сағыстары аның тастаан
чахайахтаңар полған."
"XVI
Іди читінҷі планета, хайзынзар ол килген, Чир полған."
"Чир – олаңай
планета нимес."
"Анда саналча пір чӱс он пір король (ол санда хайди даа
негритяннар), читі муң географ, тоғыс чӱс муң идінҷек, читі миллион чарым
ізеечі, ӱс чӱс он пір улуғсырхос, прай ікі миллиардха чағын улуғлар."
"Сірерге пілдістіг ползын тіп, Чир хайдағ улуғ полчатханын чоохтап ла
пирим, электричество сағынып алғалахха, прай алты континентте
фонарщиктернің пӱкӱле армиязын тударға килісчең – тӧрт чӱс алтон ікі муң
пис чӱс он пір кізі."
"Сынап оортахтаң кӧрзе, ол уғаа сіліг кӧрім полған."
"Ол
армияның хыймырааны уғаа орта ритмге килісчеткен, саңай балеттегі осхас."
Пурун сыхчаңнар Наа Зеландияның паза Австралияның фонарщиктері.
"Постарының оттарын тамызып, олар узирға парыбысчаңнар."
"Оларның соонда
Хыдаттың фонарщиктерінің теезі."
"Постарының теелбегін толдырыбызып,
олар ідӧк кӧзеңе кистінзер чазынҷаңнар."
"Анаң теес читчеткен Россиядағы
паза Индиядағы фонарщиктерге."
Анаң – Африкада паза Европада.
"Соонаң
Ӱстӱнзархы Америкада, соонаң Алтынзархы Америкада."
"Паза хаҷан даа олар
алҷаастанмааннар, пірдеезі алайға тузында нимес сыхпаан."
"Йа, анзы
чалтырама полған."
"Тігі ле фонарщикке, хайзы чалғыс фонарьны алтынзархы полюста паза
ӱстӱнзархы полюстағы харындас кізее – ол ікӧлеңе ле ниик паза сағыссырас
чох чуртас полған: оларға постарының киректерінең чылда ікі ле хати
айғазарға килісчең."
"XVII
Хаҷан най ла хаңалҷостанарың килчетсе, пірее хати ирік чохта
чойланыбысчазың."
"Фонарщиктердеңер чоохтап, мин сын нимедең хыйа
парыбысхам."
"Чочынчам, кем пістің планетаны пілбинче, аннаңар саба
нимелер истіп алар."
Кізілер Чирде андағ ла кӧп орында ниместер.
"Сынап
аның ікі миллиард чуртағҷылары, пірге чыылып, кӧп чон пол парза,
чыылығдағы чіли, прайзы олар узуны чибіргі пирста паза чалбаа чибіргі
пирста полза, олар пу орынға оой ла сыып парарҷыхтар."
"Чир ӱстӱндегі прай
чонны Тиңіс талайдағы иң кічиҷек олтырыхта иңнілерінең піріктіре
турғызып, сыыртып аларға чарир."
Улуғлар сірерге киртінместер дее.
"Олар
уғаа кӧп орында полчабыс тіп сағынчалар."
"Олар постарын баобабтар чіли
илбексібіс тіп сағынчалар."
Че сірер оларға орта санирға чӧп пиріңер.
"Оларға
анзы кӧңнілеріне кірер, олар саннарға уғаа хынчалар нооза."
"Че сірер ол
арифметикаа тус хоратпаңар."
Анзы тикке ле.
"Сірер ол даа чох мағаа
киртінчезер."
"Іди Кічиҷек тегин, Чирзер киліп, пір дее тыннығ ниме таппин, уғаа
таңнап парған."
"Ол, алҷаастап, пасха планетазар учух килгем тіп сағын таа
парған."
Че мында хумда ай сузы осхас ӧңніг пурба хыймыри тӱскен.
"– Чалахай иирнең, – теен тик нимес Кічиҷек тегин."
"– Чалахай иирнең, – нандырған чылан."
– Хайдағ пу планетазар мин килдім.
"– Чирзер, – теен чылан."
– Африказар.
– Андағ ноо.
Чирде кізі чоғыл ба.
– Пу хумнығ чазы.
Хумнығ чазыда пірдеезі чуртабинча.
Че Чир улуғ.
"Кічиҷек тегин, тасха одырыбызып, тигірзер кӧрібіскен."
"– Мин піліп аларҷыхпын, ноға чылтыстар чарыпчалар, – сағысха тӱзіп,
ол чоохтанған."
"– Полғаны ла ирте бе алай орай позынин хатап таап алар ӱчӱн
неке."
"Кӧр, ана минің планетам – хап орта пістің ӱстӱбісте.."
"Че хайдағ
ырахтыр ол."
"– Сіліг планета, – теен чылан."
"– А син мында, Чирде, ниме идерзің."
"– Мин позымның чахайағымнаң хырыс салғам, – сығарынған Кічиҷек
тегин."
– А андағ ноо..
Паза ікӧлең тымыл парғаннар.
– А хайда кізілер.
– хатабох хайди полза чоохтанған Кічиҷек тегин.
"–
Хуу чазыда хайдағ даа полза, ээрістіг.."
"– Кізілер дее аразында ээрістіг, – таныхтаан чылан."
Кічиҷек тегин андар ситкіп кӧрібіскен.
"– Син пасхаҷыл нимезің, – теен ол."
– Салаадаң даа чоон нимес..
"– Че минің кӱзім, корольның салаазындағызынаң даа артых, –
чараспаан чылан."
"Кічиҷек тегин кӱлінібіскен:
– Че син андағ ла кӱстігзің ме."
Синің азахтарың даа чоғыл.
"Син
чорыхха даа пар полбассың.."
"– Мин сині хайдағ даа корабльдаң ырах апарыбызам, – теен чылан."
"Анаң Кічиҷек тегиннің азах табанының ӱстӱнде ораалыбысхан, алтын
пілектес чіли."
"– Полғанын на, кемге мин теепчем, ол сыххан чирінзер нандыра
айландырчам, – теен ол."
– Че син арығзың паза чылтыстаң килгезің..
Кічиҷек тегин нандырбаан.
"– Мағаа сині айастығ, – чооғын узаратхан чылан."
"– Син пу Чирде уғаа
уйанзың, хайзы гранит осхас хатығ."
"Ол кӱнде, хаҷан син позыңның тастаан
планетадаңар матап ачырғанчатсаң, мин сағаа полыс поларбын."
"Мин пол
поларбын.."
"– Мин чахсы піліп алғам, – теен Кічиҷек тегин."
"– Че син ноға полған на
сай чазыт сӧстернең чоохтанчазың."
"– Мин прай чазыттарны пӧкчем, – теен чылан."
Анаң ікізі тымыл парған.
"XVIII
Кічиҷек тегин, хумнығ чазыны тобырып, пірдеезіне учурабаан."
"Ол тус
аразына ағаа пір ле чахайах орта пол парған – кічиҷегес, кӧрімі чох чахайах
ӱс ле.."
Ӱзӱрбенніг..
"– Изен, – теен Кічиҷек тегин."
"– Изен, – нандырған чахайах."
"Чахайах пірсінде кӧрген, хайди хыринҷа караван ирткен."
– Кізілер.
"Э, йа.."
Олар пірее алты алай читі полған неке.
"Мин оларны
кӧргеннең кӧп чыл ирт парған."
Че хайда оларны тілирге – пілдізі чоғыл.
Оларны чил хаап чӧрче.
"Оларның тамырлары чоғыл, анзы уғаа изі чох."
"– Анымҷох, – теен Кічиҷек тегин."
"– Анымҷох, – теен чахайах."
"XIX
Кічиҷек тегин пӧзік таға сығып алған."
"Алында ол тағларны пір дее
кӧрбеен полған, позының ӱс вулканынаң пасха, хайзылары ағаа тізекче ле
полғаннар."
Ус парған вулканны ол одырчых чіли тузаланҷаң.
"Амды ол сағын
салған: ""Мындағ пӧзік тағдаң мин пу прай планетаны паза прай кізілерні сах
андох кӧріп аларбын""."
"Че ол чітіг паза іңелер осхас ніске хайаларны ла
кӧрген."
"– Чалахай кӱннең, – тик нимес чоохтанған ол."
– Чалахай кӱн-нең-нең...– ӱндескен яңылас.
– Кемзер сірер.
– сурған Кічиҷек тегин.
– Кемзер сірер… кемзер сірер… кемзер сірер… – ӱндескен яңылас.
"– Нанҷы поларбыс, мин саңай чалғыспын, – теен ол."
– Чалғыс..
Чалғыс..
Чалғыс..
– ӱндескен яңылас.
"""Хайдағ пасхаҷыл планета."
– сағын салған Кічиҷек тегин.
"– Саңай
хуруғ, прай іңеліг паза тустығ."
Кізілернің сағыстары читпинче.
"Оларға ниме
чоохтазаң, аныох чоохтапчалар.."
"Ибде минің чахайах полған, минің сілиим
паза ӧрінізім, ол хаҷан даа пурун чоохтас сыхчаң""."
"XX
Ӱр парған Кічиҷек тегин хумнығ чирлерҷе, хайаларҷа паза харлығ
чирлерҷе паза хайди полза, чолзар сых килген."
"Прай чоллар, тізең, кізілерзер
парчалар."
"– Чалахай кӱннең, – теен ол."
"Аның алнында сад полған, толдыра ӧкпең порчолығ."
"– Чалахай кӱннең, – ӱндескеннер ӧкпең порчолар."
"Кічиҷек тегин кӧр салған, олар прайзы аның чахайағына тӧӧй
полғаннарын."
– Кемзер сірер.
"– сурған ол, уғаа таңнап."
"– Піс ӧкпең порчоларбыс, – нандырғаннар порчолар."
– Андағ ноо..
– чоохтан салған Кічиҷек тегин.
Ол уғаа-уғаа часказы чох полыбысхан.
"Аның абахайы, ағаа тӧӧй паза
тилекейде пірдеезі чоғыл тіп чоохтаҷаң."
"А мында аның алнында пис муңча
хап орта андағох чахайахтар пір садта."
"""Хайди ол тарын парарҷых, оларны кӧр салған полза, – сағын салған
Кічиҷек тегин."
"– Ол матап чидір сығарҷых паза ӧлеечік полыбызарҷых,
кӱлкістіг ле кӧрінмеске полып."
"Мағаа даа аның соонҷа, ағырығнаң чіли,
чӧрерге килізерҷік, іди полбаза, ол сынап таа ӧлібізерҷік, мині дее уйатха
суғарға полып...""
Анаң ол сағын салған: ""Мин, тізең, хандыра сағын чӧргем, тилекейде
минің не андағ чахайах паза андағ пірдеезінде чоғыл тіп, сынында ол олаңай
ла ӧкпең порчо полтыр."
"Іди минің олаңай ла ӧкпең порчо паза тізектерімҷе ле
ӱс вулкан парлар, оларның пірсі ус парған, саңайға даа полар.."
"Хайдағ мин
аның соонда тегин полчам...""
Ол, отха чадыбызып, ылғабысхан."
"XXI
Ана ол туста Тӱлгӱ сых килген."
"– Изен, – теен ол."
"– Изен, – иптіг нандырған Кічиҷек Тегин, анаң хылҷаңнаан, че
пірдеезін кӧр таппаан."
"– Мин мында, – истілген табыс."
– Яблоня алтында..
– Син кемзің.
– сурған Кічиҷек Тегин.
– Хайдағ син сілігзің.
"– Мин – Тӱлгӱзім, – теен Тӱлгӱ."
"– Хада ойнааң, – сурынған Кічиҷек тегин."
– Мағаа уғаа эрістіг..
"– Мин синнең ойнап полбаспын, – теен Тӱлгӱ."
– Мин ӱгренмеем.
"– Ох, пыром таста, – теен Кічиҷек тегин."
"Че, сағынып, сурған:
– А хайди анзы – ӱгренмеені."
"– Син мыннаң нимессің, – сизінген Тӱлгӱ."
"– Ниме син мында
тілепчезің."
"– Кізілерні тілепчем, – теен Кічиҷек тегин."
– А хайди анзы ӱгренмеені.
"– Кізілернің мылтыхтар пар, олар, тізең, аңнап чӧрчелер."
"Анзы уғаа изі
чох."
Олар ідӧк таңахтар ӧскірчелер.
Анзынаң олар чахсылар.
"Син таңахтар
тілепчезің."
"– Чох, – теен Кічиҷек тегин."
– Мин арғыстар тілепчем.
"А хайди анзы –
ӱгренмеені."
"– Ол хаҷанох ундудыл парған ниме, – чарытхан Тӱлгӱ."
"– Ол
таныхтапча: палғалыс тӧстирге."
– Палғалыс.
"– Пот іди, – теен Тӱлгӱ."
"– Син мағаа сағам кічиҷек ле оолахсың, хайди
чӱс муң пасха оолахтар осхас."
Син мағаа кирек чохсың.
"Мин дее сағаа кирек
чохсым."
"Мин сағаа олаңай ла тӱлгӱҷексім, хайди чӱс муң пасха тӱлгӱлер
осхас."
"Сынап син мині позыңа ӱгредіп алзаң, піс удур-тӧдір кирек поларбыс."
Син мағаа чир ӱстӱнде чалғыс ла поларзың.
"Мин дее сағаа чир ӱстӱнде
чалғыс ла поларбын.."
"– Мин оңарып пастапчам, – теен Кічиҷек тегин."
"– Полған пір ӧкпең
порчо.."
Ол мині позына ӱгредіп алған полар..
"– Полар даа, – чарасхан Тӱлгӱ."
– Чир ӱстӱнде ниме ле полбинча.
"– Ол Чирде полбаан, – теен Кічиҷек тегин."
"Тӱлгӱ уғаа таңнап парған:
– Пасха планетада ба."
–Йа.
– А ол планетада аңҷылар пар ба.
– Чох.
– Хайдағ хынығ.
А таңахтар пар ба.
–Чох.
– Тилекейде прай ла чахсы полбаандыр.
– улуғ тын салған Тӱлгӱ.
"Анаң ол пазох ол нимедеңер чоохтанған:
– Эрістіг минің чуртазым."
"Мин таңахтарға аңнапчам, а кізілер мағаа
аңнапчалар."
Прай таңахтар тӧӧйлер паза кізілер дее прай тӧӧйлер.
"Мин
эрістіг чуртапчам."
"Че сынап син мині позыңа ӱгредіп алзаң, минің чуртазым
кӱн чіли чари тӱзер."
"Синің хаалыхтарыңны мин пасха муң хаалыхтар
аразында танып сал турарбын."
"Кізілер хаалыхтарын ис салып, мин хаҷан даа
тисчем паза чазынчам."
"Че синің хаалыхтарың мині позынзар хығырар, кӧг
чіли, паза мин позымның чазынчатхан чирімнең сых килербін."
Анаң – кӧр.
"Кӧрчезің ме, теегіде, чазыда пуғдай пысча."
Мин халас чібинчем.
"Пазахтар
мағаа кирек чохтар."
Пуғдай чазылары мағаа пір дее ниме чоохтабинчалар.
Анзы хомзыныстығ.
Че синің алтын ӧңніг састар.
"Хайдағ чахсы поларҷых,
хаҷан син мині ӱгредіп алған ползаң."
"Алтын пуғдай мағаа синнеңер сағысха
кирдірерҷік."
Мин чилге пазахтарның сыбдырасханына хыныбызарҷыхпын..
Тӱлгӱ тымыл парған паза Кічиҷек тегинзер ӱр кӧрген.
"Анаң
чоохтанған:
– Сурынчам.."
Мині позыңа ӱгредіп ал.
"– Мин ӧрініснең ӱгредерҷікпін, – нандырған Кічиҷек тегин, – че минің
тузым уғаа асхынах."
"Мағаа ам даа арғыстарны таап аларға кирек паза аймах
нимелердеңер піліп аларға."
"– Піліп аларға чарир андағ ла нимелерні, хайзыларын син ӱгредіп
алғазың, – теен Тӱлгӱ."
"– Кізілернің пірее ниме піліп аларға тустары даа
чоғыл."
Олар ниме-нооларны садығ тураларында пиленге садызып алчалар.
"Че
чоғыллар нооза андағ магазиннер, хайда арғыстарны сатчалар, аннаңар
кізілернің амды арғыстары чоғыл."
"Сынап син арғызың ползын тіп
сағынчатсаң, мині ӱгредіп ал."
– Аның ӱчӱн ниме идерге кирек.
– сурған Кічиҷек тегин.
"– Мында ӱр сыдазарға кирек, – нандырған Тӱлгӱ."
"– Пастап син теегіде,
оортахта одыр сал отха – пот іди."
"Мин синзер тоғыртын кӧріп одырам, а син
тапсабинчазың."
Сӧстер харығ полчалар удур-тӧдір оңнирға.
"Че син кӱннің
сай кӧместең чағын одыр тур.."
Пір кӱнінде Кічиҷек тегин олох орынзар хатап килген.
"– Син хаҷан даа пір тусха кил тур, – сурынған Тӱлгӱ."
"– Пот, кӧзідімге,
сынап син тӧрт час тузында кил турзаң, мин, тізең, ӱс частаң сығарох
часкалығ пол сығарҷыхпын."
"Тоғасчаң тусха нинҷе чағыннап турза, анҷох кӧп
часкалығ полчадарҷыхпын."
"Тӧрт час тузында, тізең, мин, сағыссырап,
чӱрексін сығарҷыхпын."
Мин часканың синін піліп аларҷыхпын.
"Сынап син
полған на сай пасха туста кил турзаң, мин хайдағ тусха чӱреемні тимнеп
саларға пілбессім.."
Кибірлерні тударға кирек.
– Нимедір ол кибірлер.
– сурған Кічиҷек тегин.
"– Ол даа хаҷанох ундудыл парған кирек, – чарытхан Тӱлгӱ."
"– Ол андағ
ниме, хаҷан хайдағ-да кӱн пасха прай кӱннерге тӧӧй полбинча, пір час –
пасха прай частарға."
"Пот, кӧзідімге, минің аңҷыларымның пар мындағ кибір:
четвергтерде ол аалдағы хыстарнаң плесет салчалар."
"Хайдағ хандыра ол кӱн
– четверг."
Мин чорыхха сығыбысчам паза виноградникке саңай чит килчем.
"Че сынап аңҷылар хаҷан хынза, плесет сал турған ползалар, прай кӱннер тӧӧй
поларҷыхтар паза мин пір дее тынан полбасчыхпын."
Іди Кічиҷек тегин Тӱлгӱні ӱгредіп алған.
"Че мына чарылызар тус чит
килген."
"– Мин синнеңер ылғап турам, – улуғ тынған Тӱлгӱ."
"– Син позың пыролығзың, – теен Кічиҷек тегин."
"– Мин сағаа хомай
ползын тіп сағынмаам нооза, син позың миннең ӱгредіп ал тіп сурынғазың.."
"– Йа, андағ, – теен Тӱлгӱ."
– Че син ылғирзың нооза.
"– Йа, андағ."
– Андағда сағаа ол нимедең хомай.
"– Чох, – чараспаан Тӱлгӱ, – мағаа чахсы."
"Сағысха кир, ниме мин алтын
пазахтардаңар чоохтаам."
Ол тымылған.
"Анаң хосхан:
– Парып, пазох ӧкпең порчоларны кӧрібіс."
"Син оңарарзың, синің ӧкпең
порчоң – тилекейде чалғыс ла."
"А хаҷан айлан килерзің, миннең
анымҷохтазарға полып, мин сағаа пір чазыт нимені чоохтап пирем."
"Ол сағаа
миннең сыйых полар."
Кічиҷек тегин ӧкпең порчоларны кӧрерге парыбысхан.
"– Сірер минің ӧкпең порчома пір дее тӧӧй нимессер, – теен ол оларға."
"–
Сірер ам даа пір дее ниме нимессер."
"Сірерні пірдеезі ӱгредіп албаан, сірер дее пірдеезін ӱгредіп албаазар."
Андағох полған пастап минің Тӱлгӱм.
"Ол пасха чӱс муң тӱлгӱлердең пір дее
пасха полбаан."
"Че мин аннаң ынағлас парғам, амды ол – чалғыс ла пу прай
чир ӱстӱнде."
Ӧкпең порчолар уғаа уйат парғаннар.
"– Сірер сілігзер, че хуруғзар, – аннаң андар чоохтанған Кічиҷек тегин."
"–
Сірернің ӱчӱн ӧлімге дее парбастар."
"Итседе, хыринҷа піреезі парчатса, минің
ӧкпең порчомны кӧріп, ол сірерӧк осхас полтыр тиир."
"Че ол чалғыс ла мағаа
сірернің прайзынаң артых."
"Мин аны , че сірерні нимес, кӱннің сай суғлап
турғам."
"Аны, че сірерні нимес, сӱлейке чабыхнаң чаап турғам."
"Аны, чилдең
арачылап, кӧзеңедең кӧлеп турғам."
"Аның ӱчӱн харыстастарны ӧдіргем, ікі
алай ӱсті артызып, соонаң ӧрбекейлер сыхсын тіп."
"Мин искем, хайди ол
хоптанған паза махтанған, мин аны истіп турҷаңмын, ол тымыл таа парза."
"Ол
– мини."
Анаң Кічиҷек тегин Тӱлгӱзер айлан килген.
– Анымҷох..
– теен ол.
"– Анымҷох, – теен Тӱлгӱ."
"– Мына минің чазыдым, ол уғаа олаңай:
чӱрек ле ӧтіг полча."
Иң ӧӧнін харахнаң кӧр полбассың.
"– Иң ӧӧнін харахнаң кӧр полбассың, – соонҷа чоохтанған Кічиҷек
тегин, пір дее ундутпас ӱчӱн."
"– Синің ӧкпең порчоң сағаа аарлығ, син ағаа прай чӱрееңні пир турған
ӱчӱн."
– Прай чӱреемні пир турған ӱчӱн..
"– соонҷа чоохтанған Кічиҷек тегин,
пір дее ундутпас ӱчӱн."
"– Кізілер ол син нимені ундут салғаннар, – теен Тӱлгӱ, – че син
ундутпа: син, кемні ӱгредіп алғазың, аның ӱчӱн хаҷан даа нандырығлығзың."
Син позыңның ӧкпең порчоң ӱчӱн нандырчазың.
– Мин ӧкпең порчом ӱчӱн нандырчам..
"– соонҷа чоохтанған Кічиҷек
тегин, пір дее ундутпас ӱчӱн."
"XXII
– Чалахай кӱннең, – теен Кічиҷек тегин."
"– Чалахай кӱннең, – нандырған стрелочник."
– Син мында ниме итчезің.
– сурған Кічиҷек тегин.
"– Чорыхчыларға полысчам, – нандырған стрелочник."
"– Оларны пір
саңай муңар кізілерні поездтерге одыртып, пір поездті – оң саринзар, пірсін
сол саринзар."
"Табырах чӧрҷең поезд, чарых кӧзенектерінең чарып ала, кӱзӱребиннең
хыринҷа сыыли халған паза стрелочниктің тураҷағы прай тітіреп
парыбысхан."
"– Хайди олар маңзырапчалар, – таңнаан Кічиҷек тегин."
"– Ниме олар
тілепчелер."
"– Аны машинист тее позы пілбинче, – теен стрелочник."
"Анаң пасха саринзар, оттарынаң чалтырап ала, кӱзӱребиннең сыылада
халған пазох пір табырах чӧрҷең поезд."
– Олар іди табырах айланчалар ба.
– сурған Кічиҷек тегин.
"– Чох, пулар пасхалар, – теен стрелочник."
– Пу удур килчеткен поезд.
"– Оларға анда хомай полған ма, хайда олар пастап полғаннар."
"– Анда чахсы, хайда піс чоғылбыс, – теен стрелочник."
"Ӱзінҷі поезд, чалтырап ала, кӱзӱреп парыбысхан."
– Олар тігі пастағыларны чидіп аларға сағынчалар ба.
"– сурған Кічиҷек
тегин."
"– Оларға пір дее ниме кирек чоғыл, – теен стрелочник."
"– Олар
вагоннарда узупчалар алай, олаңай ла одырып, изепчелер."
"Палалар ла,
кӧзенектерге пурныларынаң чапсынып, парчалар."
"– Палалар ла пілчелер, ниме тілирге, – чоохтан салған Кічиҷек тегин."
"–
Олар прай чӱректерін сӱбӱрек кӧклӧлерге пир салчалар, оларға кӧклӧлер
уғаа–уғаа аарлығлар, сынап кӧклӧлерін олардаң пылазып алза, олар
ылғапчалар.."
"– Оларның часказы, – теен стрелочник."
"XXIII
– Чалахай кӱннең, – теен Кічиҷек тегин."
"– Чалахай кӱннең, – теен садығҷы."
"Ол наа иткен имнерні сатхан, хайзылары сухсунны хандырғаннар."
Андағ имні азырыбысчазың – анаң саңай нидиле сухсабинчазың.
– Син оларны ноға сатчазың.
– сурған Кічиҷек тегин.
"– Олардаң уғаа кӧп тус ӱзӱрлеп аларға чарир, – нандырған садығҷы."
"–
Пілігҷілернің сананыстары хоостыра нидиледе иліг ӱс сағат ӱзӱрлеп аларға
чарир."
– А ол иліг ӱс сағат аразында чи ниме идерге.
"– Ниме хынзаң, аны."
"""Минің андағ иліг ӱс сағат пос полған полза, – сағын салған Кічиҷек
тегин, – мин олаңай ла хара суғ сыхчатхан орынзар парарҷыхпын...""
XXIV
Пір нидиле ирт парған ол тустаң сығара, хаҷан мин саайға кір парғам,
анаң имнер садығҷызынаңар истіп, халғанҷы оортам суғны ізібіскем."
"– Йа, – теем мин Кічиҷек тегинге, – прай ниме син чоохтапчазың, уғаа
хынығ, че мин ам даа позымның самолёдымны тыхтап полбаам, минің пір
тамҷых суғ даа халбаан, аннаңар мин дее часкалығ поларҷыхпын, сынап
олаңай ла хара суғзар пар полған ползам."
"– Тӱлгӱ, хайзынаң мин ынағлазып алғам.."
"– Иркеҷеем, мағаа сағам тӱлгӱдеңер истерім чоғыл."
– Ноға.
"– Анаң, сухсап, ӧлерге киліс парар.."
"Ол піл полбаан, хайдағ мында палғалыс."
"Ол чараспин чоохтанған:
– Чахсы, хаҷан арғыс пар, аның ӱчӱн ӧлерге дее киліссе."
"Пот, мин
Тӱлгӱнең ынағласханыма уғаа ӧрінчем.."
"""Ол пілбинче, хайдағ хорғыс улуғ."
"Ол хаҷан даа астабаан паза
сухсабаан."
"Ағаа кӱн сузы ла чит парча...""
Мин аны тыыда чоохтанмаам, сағын салғам."
"Че Кічиҷек тегин минзер
кӧріп алған – анаң тапсаан:
– Минің дее суғ ізерім килче.."
Парып хутух тілеең..
"Мин холларым майың часхам: хыри-пазы чох хумнығ чазыда хайдағ
туза хутухты оорли ла тілирге."
Че піс ідӧк ле чорыхха сығыбысхабыс.
"Кӧп
тус піс тапсабин парғабыс; соонзар пӱрӱңкӱ полыбысхан, тигірде чылтыстар
чарып сыхханнар."
"Сухсааныма мин аринҷа тітіреп сыххам, мин оларны
тӱстегі ле чіли кӧргем."
"Минің сағызыма Кічиҷек тегиннің сӧстері кіргеннер,
мин сурабысхам:
– Андағда син дее пілчезің ме нимедір ол сухсааны."
Че ол нандырбаан.
"Ол олаңай чоохтанған:
– Суғ чӱрекке дее кирек полча.."
"Мин піл полбаам, че тапсабаам."
"Мин пілгем, аны сурастырғлирға
чарабинча."
Ол майых парған.
Хумға тӱзібіскен.
Мин хости одырыбысхам.
Тапсабин одырғабыс.
"Анаң ол теен:
– Чылтыстар уғаа сіліглер, анда хайда-да чахайах пардаңар, ол
кӧрінминдеечетсе.."
"– Йа, андағ, – чоохтан на салғам мин, салғах чіли чатхан паза айға
чарыпчатхан хумнығ чазызар кӧріп."
– Хумнығ чазы даа сіліг...– хосхан Кічиҷек тегин.
Анзы сын.
Минің кӧңніме хаҷан даа кірҷең хумнығ чазы.
"Хумнығ
тӧңейекте одырчазың."
Пір дее ниме кӧрінминче.
Пір ниме истілбинче.
"Че
олох туста сымзырыхта ниме-де чарыпча.."
"– Пілчезің ме, нимедең чахсы хумнығ чазы."
– теен ол.
"– Анда хайда-да
хара сууҷахтар чазынчалар.."
"Мин хайхап парған, кинетін мин піл салғам, ниме таныхтапча ол чазыт
чарых, хумнардаң сыхчатхан."
"Хаҷан-да, кічиҷек оолағас полғанда, мин
иргі-иргі турада чуртаам – анда ис-пай чазыр салғаннар тіп чоохтаҷаңнар."
"Пілдістіг, пірдеезі аны таппаан, арса, пірдеезі пір дее аны тілебеен."
"Че аның ӱчӱн тураны кем-де сыбырап салған осхас полған: ол чӱреенде
чазыт ниме чазырған.."
"– Йа, – теем мин."
"– Ползын ол тура, чылтыстар алай хумнығ чазы –
анда иң сіліг ниме ол, хайзын харахнаң кӧр полбассың."
"– Мин уғаа ӧрінчем, хаҷан син минің Тӱлгӱ арғызымнаң чарасчазың, –
ӱндескен Кічиҷек тегин."
"Анаң ол узаан, мин аны холға алып, аннаң андар парғам."
"Мин чӱрексеп
парғам."
Мағаа пілдірген – мин чазығ паза уғаа аарлығ ниме апарчам.
"Мағаа
пілдірген дее, пістің Чирібісте андағ чазығ ниме дее паза чоғыл."
"Ай чариина мин аның ах хамағынзар, чабых кірбіктерінзер, алтын ӧңніг
састарынзар, хайзынаң чиліҷек ойнаан, кӧріп, позыма чоохтанғам: пу прай
тасты ла."
"Иң ӧӧні – ол, хайзын харахтарнаң кӧр полбассың.."
"Аның кӧмес
азылған ирнілері, кӱлімзіреп, хыймыри тӱскеннер, мин позыма пазох теем: пу
узупчатхан Кічиҷек тегинде ачыстығ анзы, хаҷан ол чахайахха, ӧкпең порчо
омазына, хайзы анда чарытхы чіли чарыпча, хаҷан ол узупчатса даа, сын
полчатханы.."
"Мин оңарғам, ол улам чазығ, хайди кӧрінчеткенінең."
"Чарытхыларны хайраллирға кирек: чил, ӱбӱріп, оларны ӱзірібізерге айабас.."
"Іди мин парғам – таң чарыпчатханда, хутухха читкем."
"XXV
– Кізілер табырах чӧрістіг поездтерге кіріп алчалар, че олар постары
даа оңар полбинчалар, ниме тілепчелер, – теен Кічиҷек тегин."
"– Аннаңар олар
амыр пол полбинчалар, пірде пір саринзар атых сыхчалар.."
"Анаң хысхан:
– Прай тикке ле.."
"Хутух, хайзынзар піс килгебіс, Сахарадағы прай хутухтарға тӧӧй
полбаан."
Олаңай мында хутух – ол олаңай оймах хум аразында.
"А пу саңай
аалдағы сын хутух полған."
"Че чағында пір дее аал чох полған, аннаңар мин пу
тӱс полча тіп сағын салғам."
"– Пасхаҷыл, – теем мин Кічиҷек тегинге, – мында прай ниме тимнел
партыр: хаалха даа, кӧнек тее, арғамҷы даа.."
"Ол хатхырыбысхан, арғамҷыны тудып, хаалханы айландыр сыххан."
"Хаалха ығырап сыххан, чил чохта татап турған флюгер чіли."
– Исчезің ме.
– теен Кічиҷек тегин.
"– Піс хутухты усхурыбысхабыс, ол,
тізең, сарнап сыхты.."
"Мин, ол майых парар тіп, хорығыбысхам."
"– Мин позым суғ сустып аларбын, – теем мин, – синің кӱзің ағаа
читпес."
"Мин толдыра кӧнекті кӧӧлҷе сығар килгем паза хутухтың тас хырында
ізестіг турғыс салғам."
"Хулаамда хаалханың ығырапчатхан сарыны ам даа
истілчеткен, кӧнектегі суғ ам даа тітірепчеткен паза анда кӱн сустары
тітірееннер."
"– Минің пу суғны амзирым килче, – тапсаан Кічиҷек тегин."
"– Мағаа суғ
ізерге пир.."
"Мин піліп алғам, ниме ол тілеен."
"Мин аның ирнілеріне кӧнекті чағын
иткем."
"Ол, харах нуубызып, іскен."
Анзы иң чахсы тойға тӧӧй полған.
"Пу суғ
олаңай полбаан."
"Ол чылтыстар алтындағы узах чорыхтаң, хаалханың
ығыраанынаң, минің холларымның кӱстенгенінең тӧреен."
"Ол чӱрекке сыйых
осхас полған."
"Хаҷан мин кічіг полғанда, мағаа іди чарааннар Наа чыл
сыйыхтары: сыбыда кӧйчеткен сівечілернең, орты хараадағы мессада
органның сарынынаң, чалахай кӱлімзірестернең."
"– Синің планетаңда, – теен Кічиҷек тегин, – кізілер пу ӱӱҷікте пис муң
ӧкпең порчолар ӧскірчелер.."
"Че таппинчалар аны, ниме тілееннерін."
"– Таап полбинчалар, – чарасхам мин."
"– Пит, аны, ниме олар тілепчелер, пір ле чалғыс ӧкпең порчода, суғны
амзаанында таап аларға чарир.."
"– Йа, андағ, – чарасхам мин."
"Паза Кічиҷек тегин теен:
– Че харахтар кӧрбинчелер."
Чӱрекнең тілирге кирек.
Мин суғны ізібіскем.
Тынарға ниик полған.
"Таң чариинда хум мӧӧт
осхас алтын ӧңніг полча."
Ол даа нимедең мин часкалығ полғам.
"Нимее мин
хомзынарға кирекпін?."
"– Син сӧзіңе турызарға кирексің, – нымзах теен Кічиҷек тегин, минің
хыримда хатап одырып."
– Хайдағ сӧске.
"– Ундутпазың, син сӧс пиргезің.."
Минің хучаҷағыма морхахты..
"Мин
тігі чахайахтың ӱчӱн нандырчам нооза."
Мин ізебімнең позымның хоостарын сығар килгем.
"Кічиҷек тегин
оларны кӧрібіскен, анаң хатхырыбысхан:
– Синің баобабтарың капустаа тӧӧйлер.."
"А мин, тізең, позымның баобабтарымнаң поғдархапчатхам."
– Синің тӱлгӱңнің хулахтары..
Мӱӱстер осхас.
Хайдағ узуннар.
Ол пазох хатхырыбысхан.
"– Син, арғыс, сын нимессің."
"Мин хаҷан даа хоостап пілбеем нооза –
удавты ла тастынаң паза істінең не полар."
"– Че, хайтпас, – амыратхан ол мині."
– Олғаннар ідӧк тее піліп аларлар.
Мин хучаҷахха морхах хоостап пиргем.
"Мин хоосты Кічиҷек тегинге
пирібіскем паза чӱреем хыза пазылған."
– Син ниме-де сағынып алдың паза мағаа чоохтабинчазың..
Че ол нандырбаан.
"– Пілчезің ме, – теен ол, – таңда пір чыл полар, хайди мин сірерзер
Чирзер килібіскем.."
Анаң тапсабиныбысхан.
"Анаң хосхан:
– Мин мыннаң ырах ниместе тӱс парғам.."
Анаң хызар парған.
"Пазох, худай ла пілер чи, минің істіме аар
пілдірібіскен."
"Андағ даа полза, мин сурабысхам:
– Андағда, нидиле алнында, ол иртенде, хаҷан піс танызып алғабыс,
син тиктең нимес мында саңай чалғызан, муңҷа пирста кізілер чуртынаң
оортах, пас чӧргезің ме."
"Син ол орынзар, хайда син тӱс парғазың, айлан
турғазың."
Кічиҷек тегин улам хызар парған.
"Мин тідінмин хосхам:
– Арса, анзы пір чыл ирткенінең ме."
Ол пазох хызар парған.
"Ол минің пір дее суриима нандырбаан, че хаҷан
хызарчатсаң, анзы ""йа"" теені полбас па."
– Мағаа хорғыстығ..
"– улуғ тынып, пастабысхам мин."
"Че ол теен:
– Сағаа тоғынарға тус чит килген."
Пар позыңның машинаңзар.
"Мин
сині мында сахтирбын."
Таңда иирзер айланарзың..
Че мағаа истіг полбаан.
Мин Тӱлгӱдеңер сағын килгем.
"Хаҷан позыңны
ӱгредеріне пирібісчезің, соонаң ылғирға даа киліс парча."
"XXVI
Хутухтаң ырах ниместе пурунғы тас хананың иңзерілгені хала партыр."
"Соондағы иирде, тоғызымны тоозып, мин андар айланғам, анаң ырахтынох
кӧр салғам, хайди Кічиҷек тегин, азахтарын салаңнадып, хана хырында одыр
салтыр."
"Аның ӱнін ис салғам:
– Син пілбинчезің ме."
– чоохтанған ол.
– Ол мында пір дее полбаан.
"Ағаа кем-де нандырған полар, ол чараспинчатхан:
– Йа, андағ, ол хап орта пір чыл мының алнында, че пасха орында
полған.."
Мин табырах пас сыххам.
"Че хана хыринда паза пірдеезің кӧрбеем паза
испеем."
"Че ол туста Кічиҷек тегин пазох кемге-де нандырған:
– Йа, іди."
Син минің істерімні хумда табарзың.
Андада сахта.
"Пӱӱн
хараазын мин андар килем."
"Ханаа теере чибіргіҷе хаалых халған полар, че мин ам даа пір дее ниме
кӧрбеем."
"Ӱр нимес тымылған соонда Кічиҷек тегин сурған:
– Синің оохтырчатхан ниме чахсы ба."
Син мині ӱр иреелебессің.
"Мин тохтабысхам, минің чӱреем хыза пазылған, че мин ам даа піл
полбинчатхам."
"– Амды парыбыс, – теен Кічиҷек тегин."
"– Мин алтынзар сегірерге
итчем."
"Андада мин, алтынзар кӧрібізіп, саңай сегіре тӱскем."
"Хана тӧзінде,
Кічиҷек тегинзер пазын кӧдіріп, сарығ чыланах, хайзының ызырғаны чарым
сағатха ла ӧдірібісче."
"Ізебімдегі револьверні хапхлап, мин андар чӱгӱргем, че
хаалыхтарны ис салып, чыланах, истілбин, хумҷа ах парыбысхан, соолчатхан
сууҷах чіли, паза сала истілдіре тимір хоғдыраанынаң тастар аразында
кӧӧлҷе чіт парыбысхан."
"Мин хана хыринзар хап орта чӱгӱр килгем,
позымның Кічиҷек тегинімні хаап аларға тіп."
Ол хардаң даа ах полған.
"– Син ниме сағынып алғазың, палаҷах."
– хысхырыбысхам мин.
"– Хайди
полып, чыланнарнаң чоохтас чӧрчезің."
Мин аның тӧреміл ал чӧрген алтын сарынҷахты систібіскем.
Чыхчоларын ӧллебіскем паза суғны істірібіскем.
"Че мин паза сурастырғлирға
тідінмеем."
Ол минзер матап ла кӧрібіскен паза мойнымнаң хуҷахтабысхан.
"Мин ис салғам, хайди тӱклепче аның чӱрее, палығлатхан хустың чіли."
"Ол
теен:
– Мин синің машинаңның чобаан таап алғаныңа ӧрінчем."
"Амды син
ибіңзер айлан поларзың.."
– Син хайдаң пілчезің.
"Мин ол туста хап орта аннаңар чоохтирға иткем, хайди пір дее ізеніс
чохта, мағаа самолетты тыхтап аларға киліс парған."
"Ол нандырбаан, ол
чоохтан на салған:
– Мин дее пӱӱн ибзер айланарбын."
"Анаң, хомзынып, хосхан:
– Анзы хай-хай ырах.."
Паза хай-хай сидік..
Прай хайди-да пасхаҷыл полған.
"Мин аны, кічиҷек паланы чіли, пик
хуҷахтаам, че олох туста мағаа, ол чыл парыбызып, тӱбі чох оймахсар
тӱсчеткен паза мин аны тут полбинчатханға тӧӧй пілдірген.."
"Ол, сағысха тӱзіп, хайдар-да ырахсар кӧрген."
– Минде синің хучаҷағың халар.
Паза хучаҷахха харчах.
Паза морхах..
Ол мӧңіс кӱлінібіскен.
Мин ӱр сахтаам.
"Ол оңарыл сыхханға тӧӧй
полған."
"– Син хорых парғазың, палаҷах.."
"Ізе, хайди хорых парбас."
"Че ол ағырин хатхырыбысхан:
– Пӱӱн иирде мағаа улам хорғыстығ полар.."
Минің істімҷе тӱзет полбас чобағ пол парарын пілген чіли соох ойлаан.
"Нӧӧс, нӧӧс мин паза хаҷан даа хайди ол хатхырчатханын ис полбаспын."
Мағаа аның хатхырғаны – хумнығ чазыдағы хара сууҷах осхас полған.
"– Палаҷах, мин синің хатхырғаныңы пазох истіп аларҷыхсым.."
"Че ол теен:
– Пӱӱн хараазын пір чыл полар."
"Минің чылтызым мин пір чыл мының
алнында тӱс парған орынның хап-орта ӱстӱнде турыбызар.."
"– Истек, палаҷах, пу прай ниме – чылан даа, чылтыснаң тоғасханы даа
– олаңай ла хомай тӱс, сын ма."
Че ол нандырбаан.
"– Иң ӧӧнінде – ол, хайзын харахтарнаң кӧрбессің,.."
– теен ол.
– Анзы андағ..
– Ол чахайахнаң осхас.
"Чахайахха хынчатсаң, хайзы хайда-да ырах
чылтыста ӧсче, хараазын тигірзер кӧрерге чахсы."
"Прай чылтыстар
чарыпчалар."
– Анзы андағ..
– Ол суғнаң осхас.
"Хаҷан син мағаа суғ ізерге пиргезің, ол суғ кӧг ле
осхас полған, прай анзы хаалханың паза арғамҷының ӱчӱн полған.."
Ундутпазың.
Ол уғаа маңат полған.
– Анзы андағ..
– Хараазын син чылтыстарзар кӧрерзің.
"Минің чылтызым уғаа кічиҷек,
аннаңар мин аны сағаа кӧзіт полбаспын."
Анзы чахсы.
"Ол сағаа олаңай ла –
чылтыстарның пірсі полар."
Син дее чылтыстарзар кӧрерге хынарзың..
"Олар
прайзы сағаа арғыстар полыбызарлар."
"Анаң мин сағаа пір ниме сыйлап
пирербін.."
Анаң ол хатхырыбысхан.
"– Эх, палаҷах, палаҷах, хайди мин хынчам, хаҷан син хатхырчатсаң."
– Пот пу сағаа минің сыйиим..
"Ол, хайди суғнаң осхас.."
– Хайди іди.
– Полған на кізінің позының чылтызы пар.
"Піреелеріне – хайзылары
чорыхчылар – олар чол кӧзітчелер."
"Пасхаларына олар олаңай ла кічиҷек
одыҷахтар."
Ученайларға олар – пӧгібізер пӧгіннер.
"Минің идінҷегіме олар –
алтын."
Че прай ол кізілерге чылтыстар – тілі чохтар.
"Че сағаа, тізең, саңай
пасхазына тӧӧй нимес чылтыстар поларлар.."
– Хайди іди.
"– Син хараазын кӧрерзің тигірзер, анда, тізең, полар андағ чылтыс,
хайзында мин чуртапчам, хайзында мин хатхырчам – син истерзің, хайди
прай чылтыстар хатхырчалар."
"Синің поларлар чылтыстар, хайзылары
хатхырарға пілчелер."
Паза ол позы хатхырыбысхан.
"– Хаҷан син часхырынып алзаң (пола-пола хаҷан даа часхырынчазың),
син ӧрінерзің, хаҷан-да мині пілгеніңе."
"Син хаҷан даа минің арғызым
поларзың."
Сағаа миннең хада хатхырарың килер.
"Пірее хати син піди
кӧзенегің азыбызарзың, сағаа чахсы даа полыбызар.."
"Синің арғыстарың
таңнап турарлар, хаҷан син, тигірзер кӧріп, хатхырчатсаң."
"Син, тізең, оларға
чоохтирзың: ""Йа, йа, мин хаҷан даа хатхырчам, чылтыстарзар кӧрчетсем!""
Олар сині алҷаах парған тіп сағынарлар."
"Пот, хайдағ хомай хормачыланыс
мин синнең ойнирға итчем."
Ол пазох хатхырыбысхан.
"– Мин сағаа чылтыстар орнына саңай ӱӱлдіре саңыҷахтар сыйлап
пиргенге тӧӧйбін.."
Ол пазох хатхырыбысхан.
"Анаң пазох кӱлімзіребинібіскен:
– Пілчезің ме.."
Пӱӱн хараазын..
Килбезең дее чарир.
– Мин сині артыспаспын.
– Сағаа пілдір парар мин ағырчам тіп..
Мин ӧл тее парим тіп пілдірер.
Іди ол ниме поладыр.
"Килбе, чарабас."
– Мин сині артыспаспын.
Че ол нимее-де сағыссырапчатхан.
– Пілчезің ме.
Ол ідӧк чыланның ӱчӱн.
"Ол сині сағыбызарға даа
айабас.."
Чыланнар чабаллар нооза.
Кемні-де сағыбызарға оларға ӧріністіг.
– Мин син артыспаспын.
"Ол кинетін амырап парған:
– Итседе, ікібіске аны оолығ нимезі читпес.."
Ол хараазын ол парыбысханын мин сизінмеем.
Ол истілбин чӧрібіскен.
"Мин хайди полза ағаа чидіп алғанда, ол табырах, тідімніг хаалыхнаң пас
парған."
"– А, ол синзің.."
– іди ле тіп салған ол.
Анаң мині холымнаң алып алған.
Че ниме-де аны сағыссыратхан.
– Син миннең хада тикке ле парчазың.
"Сағаа минзер кӧрерге хомай
полар."
"Сағаа мин ӧл парим тіп кӧрінер, че ол іди полбас.."
Мин тапсабинчатхам.
– Пілчезің ме..
Ол уғаа ырах.
Минің ит-сӧӧгім иртіре аар.
"Мин аны апар
полбаспын."
Мин тапсабинчатхам.
– Анзы иргі хастырыхты тастаанға тӧӧй.
"Мында пір дее хомзыныстығ
ниме чоғыл.."
Мин тапсабинчатхам.
Аның кӧңні аринҷа тӱскен.
"Че олох ла пазох пір хати кӱстенген:
– Пілчезің ме, уғаа маңат полар."
Мин дее чылтыстарзар кӧр сығам.
"Паза прай чылтыстар ығырапчатхан хаалхалығ иргі хутухтарға тӧӧй
поларлар."
Паза полғаны ла мағаа суғ ізерге пирер..
Мин тапсабинчатхам.
"– Сағынзаң, хайдағ хынығ."
"Синің пис чӱс миллион хоңыроҷахтар
полар, минің, тізең, – пис чӱс милллион хара сууҷахтар.."
"Мында ол ідӧк тымылған, ылғап сыхханнаңар.."
– Амды піс чит килдібіс.
"Чарат мағаа чалғызанға хоза пір хаалых
парарға."
"Ол хумға одырыбысхан, ағаа хорғыстығ полыбысханнаңар."
"Анаң ол
теен:
– Пілчезің ме.."
Минің ӧкпең порчом..
Мин аның ӱчӱн нандырчам.
"Ол
андағ уйанах."
Андағох арығ сағыстығ.
"Аның тӧрт ле кічиҷек хазалҷыхтары ла
пар, паза аның тилекейдең арачыланҷаң ниме чоғыл.."
"Мин ідӧк одырыбысхам, азахтарым тӱс парыбысханнаңар."
"Ол теен:
– Че.."
Мына прай..
"Пір сағатча хоза одырып, тур килген."
Паза пір ле хаалых иткен.
"Мин
хыймырап полбинчатхам."
"Сарығ чалын чалбыри тӱскен осхас полған аның
азахтары алтында."
Пір саңай ол тыып парыбысхан.
Хысхырбаан.
"Анаң
аңдарылған – кӧӧлҷе аңдарылчатхан ағас чіли."
"Кӧӧлҷе паза истілбин, хум
прай табыстарны чабысча нооза."
"XXVII
Мына алты чыл саңай ирт парды.."
"Мин пірдеезіне ол нимедеңер пір
дее чоохтабаам."
"Хаҷан мин айлан килгенде, арғыстарым мині хатап тіріг паза
кинек ниместе кӧріп алғаннаңар ӧрінгеннер."
"Мағаа хомзыныстығ полған, че
мин оларға чоохтаам:
– Мин майых ла парғам.."
Че кӧместең мин часхырынғам.
Итседе..
Прай ла нимес.
"Че мин пілчем,
ол позының планетазынзар айланған, хаҷан андада таң чарып килгенде, мин
хумда анын сӧӧгін таппаам."
Андағ ла аар полбаан ол.
"Харааларда, тізең, мин
чылтыстарны истерге хынчам."
Пис чӱс миллион хоңыроҷахтарны чіли..
"Че
пір ниме хайхастығ."
"Хаҷан мин хучаҷахха морхахты хоостапчатханда, мин
хурдаңар ундут салтырбын."
Кічиҷек тегин аны хучаҷахха кизірт полбас.
"Мин
позымнаң сурапчам: ниме полча полар аның планетазында."
"Арса, хучаҷах
ӧкпең порчоны тайнабысхан."
"Пірееде мин позыма чоохтапчам: ""Чох, іди
полбас, чох."
"Кічиҷек тегин хараа алнында ӧкпең порчоны хаҷан даа сӱлейке
чабығнаң чабысча паза ол хучаҷахтаң пір дее харах албас..."" Андада мин
часкалығбын."
Прай даа чылтыстар ағырин хатхырысчалар.
"Пірееде мин
позыма чоохтапчам: ""Полчазың за пірее ундутчах.."
"Андада ниме ле полза пол
парарға айабас."
"Кинетін ол пірее иирде сӱлейке чабығдаңар ундут салар алай
хучаҷах хараазын сымҷыххан тасхар сых парыбызар..."" Андада прай
хоңыроҷахтар ылғапчалар.."
Прай ол ниме чазыт паза оңарҷа чох.
"Сірерге,
кемнер Кічиҷек тегинге минӧк чіли паарсап сыххан, анзы саңай, саңай
пасхазы нимес: прай тилекей піске пасха полыбысча, хаҷан хайда-да
тилекейнің пілдізі чох пулуңаста хучаҷах, хайзын піс пір дее кӧрбеебіс,
тайнап салған полбазын піске таныс нимес ӧкпең порчоны."
"Тигірзер
кӧрібізіңер."
"Паза постарыңнаң сурыңар: ""Тіріг бе ол ӧкпең порчо алай ол
хаҷанох чоғыл ба."
"Арса, хучаҷах аны чібіскен?"" Сірер кӧр саларзар: прай
ниме пасха пол парар.."
"Пір дее улуғ кізі, хайди ол уғаа ӧӧні полчатханын, пір
дее піл полбас."
"Ол, минің сағызымда, чарых чирде иң сіліг паза иң хомзыныстығ орын
полча."
"Хумнығ чазының олох пулии хоостал парған алнындағы страницада,
че мин пазох хоостап салғам, сірер аны чахсы иде кӧріп алзыннар тіп."
"Мында
Кічиҷек тегин пастағызын на Чирде пол парған, анаң чіт парған."
"Ситкіп
кӧріңер, ол орынны хайди даа піліп алар ӱчӱн, сынап сірер хаҷан полза,
Африкада, хумнығ чазыда пол парзар."
"Сынап сірерге мында хыринҷа иртерге
киліссе, сірернең алданчам, маңзырабаңар, ол чылтыс алтында ӱр нимеске
тохтап турыңар."
"Сынап, сірерзер алтын састығ кічиҷек оолағас пас килзе,
сынап ол сыңырада хатхыр сыхса паза сірернің сурығларыңа пір дее
нандырбаза, сірер андада сизін саларзар даа, кем ол полча."
"Андада – сірернің
уғаа сурынчам."
"– мині часхырарға ундутпаңар минің чобаамнаң, мағаа
табырах пас пиріңер, ол айлан килгеннеңер..."
